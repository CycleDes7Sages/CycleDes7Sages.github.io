<html>
   <head>
      <meta http-equiv="Content-Type" content="text/html; charset=UTF-8">
      <title>Transcription du conte B</title>
      <link rel="stylesheet" type="text/css" href="../ASSETS/Pelyarmenus.css">
      <meta http-equiv="cache-control" content="no-cache">
      <meta http-equiv="expires" content="0">
      <meta http-equiv="pragma" content="no-cache"><script>
                    function toggleTooltip(element) {
                    const tooltip = element.nextSibling;
                    tooltip.classList.toggle('active');
                    element.addEventListener('mouseleave', () => {
                    tooltip.classList.remove('active');
                    });
                    }
                    
                    function hideTooltip(element) {
                    element.classList.remove('active');
                    }
                    
                </script></head>
   <body><span class="title"><i>Transcription du conte conclusif du Roman des Sept Sages de Rome selon la version
            B</i></span><br><br>
      
      
      
      
      
      <p><b>§<span class="paraNum">1</span></b> <span class="tooltip"><span class="note">💬<span class="tooltip-content">Le présent document ne visant qu'à donner accès à la version particulière 
                  qu'offre entre autres (à lister) le témoin manuscrit siglé B (Bruxelles KBR 9245)
                  pour la conclusion du 
                  <i>Roman des Sept Sages de Rome</i>, nous débutons la transcription que nous souhaitons en offrir 
                  uniquement quand commence cet ajout dans la tradition, en cours de paragraphe, sans
                  aucune rupture 
                  à noter à cet endroit dans le manuscrit. Notons que, dans le manuscrit V (qui a servi
                  de base à l'édition des romans du second 
                  épicycle du cycle qui se forme à la suite de ce roman), à l'issue de quatre lignes
                  supplémentaires qui viennent clore sur la 
                  question posée par l'empereur à l'impératrice de confirmer ces accusations, et sa
                  confirmation, le paragraphe se clôt ainsi avant de 
                  laisser place au paragraphe conclusif, lui aussi retravaillé, cela est discuté ci-dessous,
                  dans la version offerte par B.</span></span></span><sup><span class="pb">[16rb]</span></sup>
         <br> «&nbsp;Et quant ele vit que je ne le feroie mie, si se fist sainier et descira ses draps
         et 
         dist que “ce avoie je fait”. 
         Si vous pri, biau pere, que vous m'en faciez droit a l'esgart <sup><span class="cb">[c]</span></sup>de vostre court. Et se ele le veut nijer, je sui
         prest de prouver par bataille ou par jugement a l'esgart de vos pers.&nbsp;»<br>
         Li empereres et tuit li baron furent mout esbahi de la parole. 
         <br> «&nbsp;Par l'ame mon pere, dist li empereres, je ferai droit jugement.&nbsp;»<br> 
         Adont fu li empereys esbahie, si dist : 
         <br> «&nbsp;Sire, ne creez mie cel deable, il est tous forssenez et ne set que il dist. Si vous
         assotera. 
         Mauvais traistres, dist ele, voirement me volis tu efforcier et desciras ma robe et
         depeças mon visage.
         <br> – Sire, dist li damoisiaus, je sui tout prest de prouver envers un autre 
         chevalier que ele ment comme desloiaus et traytresse.
         <br> – Seigneurs, dist li empereres, conseillies moi. 
         <br> – Sire, dist li uns des senateurs, je vous conseilleroie 
         que vous feissiez pais de ceste chose.
         <br> – Par foi, dist li damoisiaus, ou je serai destruit ou ele sera destruite, 
         se loial jugement ne me faut, car elle a fait son pooir de moi destruire. Si pri a
         mon pere et a tous les haus hommes 
         qui ci sont que il me tiegnent droit et facent avoir loial jugement.&nbsp;»<br>
         Atant se lieve un chevalier qui estoit neveu au fils a l'empereor et dist : 
         <br> «&nbsp;Sire empereres, oyes, et trestous vos barons. Vostre fils a esté en grant aventure
         de mort. 
         Et je sui tout prest de prover cors a cors encontre un chevalier que ce est veritez
         que vostre fils dist. 
         Si le tenez a droit si comme vous estes droituriers.
         <br> – Et se je fail de droit faire, dist li empereres, dont soie je honnis.&nbsp;»<br> 
         Et quant l'empereys oÿ ce, si trembla de paour. Et un chevalier qui estoit neveu l'empereys
         <sup><span class="cb">[d]</span></sup>dist :
         <br> «&nbsp;Sire, je sui pres et appareilliés de prouver cors a cors contre un chevalier 
         que ce que li empereys dist est voir et que vostre fils ment.&nbsp;»<br>
         Atant fu la bataille otroiee et d'une part et d'autre. Or tost dist li empereres :
         
         <br> «&nbsp;Alez vous appareiller sans respit quar je ne mengerai si sera faite la bataille 
         et le quelque soit en avra sa deserte et sa merite.&nbsp;»<br> 
         Mout fu la court troublee de cele aventure. Que vous feroie je lonc conte ?
         Li chevalier vindrent a la bataille et le champ fu bien gardé. Et tout le pueple prioit
         que Dieus en donnast a chascun 
         son droit. Li chevalier hurterent chevaus des esperons et se ferirent roidement des
         espiés et des lances et des escus 
         si que il cheÿrent tous .<span class="num">ii</span>. a la terre. Li chevaliers au fils a l'empereour monta seur son cheval, et li chevaliers
         a l'empereys ne pot assener au sien. Ains fu si bleciés que il ne vit point de clarté.
         Li chevaliers au damoisel donna a son
         aversaire tel cop seur la teste que il li rompi les las de son hiaume, si que li hiaumes
         li cheÿ a terre, et puis le feri du 
         plat, si que il l'estonna tot. Et puis li dist : 
         <br> «&nbsp;Rent toi, recreant !&nbsp;»<br> et il ne sonna mot. 
         Et cil le feri si que il le pourfendi dusques es dens. Et lors cheÿ cil mors a la
         terre. 
         <br> «&nbsp;Sire, fait li chevaliers au damoisel, ai je bien fait ce que je doi ?&nbsp;»<br>
         Et ceuls qui gardoient le champ distrent <br> «&nbsp;oÿl. 
         <br> – Sire, dist li chevaliers au fils a <sup><span class="cb">[e]</span></sup>l'empereour, faites nous droit de la fausse femme, 
         car vous et tous les autres veez bien que ele a tort.&nbsp;»<br>
         Et li empereres a dit :
         <br> «&nbsp;Je le ferai que ce est drois. Venez avant, dist li empereres, fausse empereis desloial
         qui 
         moi et mon fils volies honnir, vous le comperes de vostre cors et de vostre ame.&nbsp;»<br>
         Lors la fist prendre et mener hors de la vile, et fist faire .<span class="num">i</span>. grant feu d'espines 
         et puis dist : 
         <br> «&nbsp;Jehissiés la fausseté que vous volies bastir.&nbsp;»<br>
         Ele vit que ele ne seroit de noient espargnié, si dist : 
         <br> «&nbsp;Sire empereres, je voi bien que je ne serai de riens esparnié et que il me couvient
         morir, 
         car voirement ai je eu tort envers vostre fils et Diex l'a bien demoustré, mais je
         cuidoie que 
         vous deussiés faire aussi comme un chevaliers fist qui par l'enortement de sa femme
         destruit 
         son fils.
         <br> – Et comment l'en avint il, dist li empereres ?
         <br> – Sire, je le vous dirai non pas pour mon miex, mais pour mon pis.&nbsp;»<br></p>
      
      
      
      <h1><span class="headNum"></span> <sup><span class="cb">[d]</span></sup>Comment la male marrastre conte un <sup><span class="cb">[e]</span></sup>conte pour sa destruccion.
         <span class="tooltip"><span class="note">💬<span class="tooltip-content">La rubrique se lit à longues lignes sur ces deux colonnes, avant que le texte ne débute
                  en haut de la colonne 
                  sur laquelle est donnée la rubrique, juste avant l'enluminure qui vient terminer les
                  colonnes.</span></span></span></h1>
      
      
      <h2><a href="https://viewerd.kbr.be/display/B/6/4/5/3/1/3/9/0000-00-00_00/zoomgallery/BE-KBR00_B-16453139_0000-00-00_00_0032_70x70.jpg" target="_blank" class="GallicaLink">🖼️</a></h2>
      
      <h2><i><span class="figDesc">Enluminure de 15 UR, sur deux colonnes, d-e. Se font face deux groupes de personnages
               menés par, à gauche, 
               l'empereur figuré assis et couronné, suivi par trois hommes, et une dame, la marrastre
               probablement, elle aussi 
               suivie de trois personnages.</span></i></h2>
      
      
      <p><b>§<span class="paraNum">2</span></b> <sup><span class="cb">[e]</span></sup><br> «&nbsp;<i><span class="c">S</span></i>ire, il avint que uns damoisiaus ama mout 
         une damoisele, et ele lui. Et tant que 
         il en ot .<span class="num">i</span>. fil qui crut et amenda. Et tant que la dame morut. Li chevaliers en fu forment iriés
         et fu longuement veves 
         sans femme et se remaria et prist une femme qui mout en haÿ l'enfant, por ce que il
         estoit hoirs de la terre au chevalier et que li 
         sien enfant, se ele les avoit, ni aroient riens. Si commença a mal dire de l'enfant
         et disoit au chevalier que ses fils li fesoit damage 
         du sien. Li chevaliers amoit sa femme et la creoit de quanque ele disoit. Si en haÿ
         son enfant pour le dit de sa femme. Li chevaliers 
         avoit une coupe d'or et ses fix avoit une huche ou il metoit ses choses. Une nuit,
         se fu li enfes couchies, si se dormoit 
         et sa marrastre vint a son lit et prist sa clef et deffrema <sup><span class="pb">[17]</span></sup>sa huche et mist dedenz la coupe son pere et puis refrema la huche 
         et remist la clef a la coroie de l'enfant desouz le cheves de son lit. Et lors s'en
         revint couchier jusques au matin. 
         L'endemain quant il fu temps de mengier, si mist l'en tables napes, sel et coutiaus
         et hennas d'argent et de madre. 
         “Sire, dist la dame, qu'est nostre grant coupe devenue ?”
         “Dame, dist il, ce vous doi je demander.”
         “Sire, dist la dame, demandez la a vostre filz qui toutes vos choses emble.” 
         “Dame, fait il, je croi qu'il ne l'a mie, querez la bien partout.”
         “Sire, dist ele, nous l'avons quise en touz les liex de ceste maison fors en 
         sa huche et la est ele, ou il l'a vendue a aucun orfevre.”
         “Sez tu, dist li chevaliers a son filz, que ma coupe est devenue ?”
         “Sire, dist li enfes, si m'aïst Diex, nenil.”
         “Sire, dist la marrastre, cuidiez vous bien, l'eust il qu'il le reconneust. 
         Nenil, par foi, ja lerres ne regehira son meffait se force ne l'i fait faire. Mais
         deffremez sa huche et prenez garde se 
         ele y est ou non.”
         “Par dieu, dist li enfes qui n'i penssoit nul mal, je la deffermerai volentiers.” 
         Lors la deffrema et ouvri et ses peres y regarda, si a veue sa coupe. 
         “Ore, sire, dist la marrastre, vous ne me voliez croire !”
         “Par foi, fait li sires, or va il malement ! 
         Or sai je bien que vous avez voir dist de moult de choses ne onques mais ne me percui
         si bien 
         que mes filz fust lerres comme je fais ore. Or vueil je bien que il soit destruis
         car je n'ai que faire de larron.”
         Lors apela .<span class="num">iii</span>. de ses serjanz et leur commanda a noijer son <sup><span class="cb">[b]</span></sup>son filz. Cil le pristrent si isnelement que il n'ot 
         loisir de soi escondire. Si l'enmenerent a une grant riviere et li lierent une grant
         pierre au col et le noijierent. 
         Or avoit li enfes .<span class="num">ii</span>. cousins de la sereur sa mere qui le venoient veoir, si encontrerent les .<span class="num">iii</span>. sergens qui 
         l'avoient noijé. Et li uns des .<span class="num">iii</span>. cuida que cil eussent veu ce que il avoient fait, si ot tele paor que il se noia,
         et 
         les autres .<span class="num">ii</span>. s'en furent. Et cil les pristrent et leur demanderent que il avoient et distrent
         : 
         “Or nous contez voir, ou nous vous couperons les testes.”
         “Nous avons, dist li uns, par le commandement du seigneur de 
         cestui castel noijé son filz par le dit de sa marrastre qui touz jourz l'acusoit a
         son pere.”
         Quant cil l'oïrent, si furent dolent de leur cousin qui noijés estoit. Si occistrent
         tantost les .<span class="num">ii</span>. serjanz et puis monterent 
         ou chastel, si trouverent le chevalier et sa femme, si les occistrent ambedeuz et
         puis 
         s'en repairirent en leur païs. Ainsi vengierent cil leur cousin qui noiez estoit.
         
         Et tout ainsi eusse je fait de vostre filz se je peusse par aventure ou pis encore.
         <span class="tooltip"><span class="note">💬<span class="tooltip-content">Ici, la narration du manuscrit B semble a priori recouper avec celle que l'on 
                  peut lire dans d'autres témoins, en particulier pour cette première énonciation de
                  l'empereur 
                  sur laquelle s'ouvre ce qui est présenté au début du dernier paragraphe du roman dans
                  le manuscrit V 
                  qui a servi de base à l'édition des romans de continuation dans le cycle qui s'ouvre
                  à l'issue du 
                  <i>Roman des sept sages</i> qui s'achève ici.
                  De manière intéressante, la portée de la conclusion qui y est offerte n'est cependant
                  pas la même. 
                  Si l'on décrit dans les deux cas la mise à mort de l'impératrice, suivie d'une forme
                  de moralisation 
                  évidente pour juger les traitres (<i>cf.</i> V f.14vc), le manuscrit B varie une fois encore en ouvrant plus explicitement sur
                  
                  la suite du récit qui va débuter avec le <i>Roman de Marques de Rome</i> qui 
                  relate les aventures du jeune fils de l'empereur devenu lui-même empereur à la mort
                  de son père.</span></span></span>
         <br> – Par mon chief, dist li empereres, bien vous estes jugiee.&nbsp;»<br>
         Lors la fist geter ou feu ou ele fu tost arsse et ot sa deserte de sa traïson. Et
         li empereres et ses filz et tuit li baron repairierent 
         et s'en alerent et les .<span class="num">vii</span>. sages furent moult liez de ce que il furent si bien venu a chief de leur oeuvre,
         et li empereres 
         leur guerredonna bien la painne que il orent de son fil <sup><span class="cb">[c]</span></sup>aprendre. Et lors repaira chascuns en sa besoigne.
         Et li empereres tint son filz por ami et furent puis ensamble tant comme il vesqui
         et aprés sa mort fu ses filz empereres de Romme. 
         Et ainsi li aida Dieus pour sa loiauté et honni sa marrastre pour sa fausseté. Et
         puis li avint auques pres autel cas comme il fist a 
         son pere de la seue femme, et fu par sa femme aussi deceüs et plus que ses peres n'avoit
         esté de sa marrastre. Et orent li 
         .<span class="num">vii</span>. sage moult de paine et moult a souffrir pour sa femme, car ele fu plus male et plus
         desloiaus et plus plaine de mal 
         art que sa marrastre. Aprés ces choses avint que li empereres Diocleciens devint de
         moult grant aage et acoucha malades
         d'une grant enfermeté et d'une grant langueur, par quoi il morut. Ses jones filz a
         qui l'empire demoura et tuit li baron de la terre
         en firent moult grant duel, car moult avoit esté preudomme et tenu sa terre en pais
         toute sa vie. L'en enseveli le cors mout richement 
         a l'usage du païs. Ainsi comme il aferoit a empereeur et fu mis en terre a grant honneur
         et a grant sollempnité.</p>
      
      
      
      </body>
</html>