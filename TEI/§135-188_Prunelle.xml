<?xml version="1.0" encoding="UTF-8"?>
<?xml-model href="out/Pelyarmenus.rng" type="application/xml" schematypens="http://relaxng.org/ns/structure/1.0"?>
<?xml-model href="out/Pelyarmenus.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Roman de Pelyarmenus</title>
            <respStmt>
               <resp>Direction</resp>
               <persName key="YFJ" xml:id="YFJ">Yasmina Foehr-Janssens</persName>
            </respStmt>
            <respStmt>
               <resp>Direction</resp>
               <persName key="SV" xml:id="SV">Simone Ventura</persName>
            </respStmt>
            <respStmt>
               <resp>Transcription</resp>
               <persName key="PD" xml:id="PD">Prunelle Deleville</persName>
            </respStmt>
            <respStmt>
               <resp>Transcription</resp>
               <persName key="CC" xml:id="CC">Camille Carnaille</persName>
               <!-- ORCID 0000-0001-5396-8929 -->
            </respStmt>
            <respStmt>
               <resp>Transcription</resp>
               <persName key="AM" xml:id="AM">Aminoël Meylan</persName>
            </respStmt>
            <respStmt>
               <resp>Transcription</resp>
               <persName key="SL" xml:id="SL">Sophie Lecomte</persName>
            </respStmt>
            <respStmt>
               <resp>Ingénieur ATILF</resp>
               <persName key="BG" xml:id="BG">Bertrand Gaiffe</persName>
            </respStmt>
            <respStmt>
               <resp>Ingénieur ATILF</resp>
               <persName key="GS" xml:id="GS">Gilles Souvay</persName>
            </respStmt>
            <respStmt>
               <resp>Précédente éditrice (1965)</resp>
               <persName key="Brodtkorb" xml:id="Brodtkorb">Lorna B. Brodtkorb</persName>
            </respStmt>
         </titleStmt>
         <extent>
            Part de l'édition des manuscrits du Pelyarmenus pour la portion de texte du f.157 au f.167 du manuscrit V2
            équivalent aux paragraphes 135 à 188, confiée à Prunelle Deleville.
         </extent>
         <publicationStmt>
            <authority>UniGE (Université de Genève, Suisse)</authority>
            <authority>ULB (Université Libre de Bruxelles, Belgique)</authority>
            <authority>FNS (Suisse)</authority>
            <authority>FNRS (Wallonie, Belgique)</authority>
            <authority>ATILF (Analyse et Traitement Informatique de la Langue Française), UMR 7118, Nancy-Université (France)</authority>
            <availability status="restricted"><licence>usage pour les membres de l'équipe</licence> </availability>
         </publicationStmt>
         <sourceDesc>
            <listWit>
               <witness xml:id="V2">
                  <msDesc>
                     <msIdentifier>
                        <settlement>Paris</settlement>
                        <repository>BNF</repository>
                        <idno>fr.22549</idno>
                     </msIdentifier>
                     <msContents>
                        <msItem>
                           <locus from="131r" to="216v"/> 
                           <title>Pelyarmenus</title>
                        </msItem>
                     </msContents>
                     <physDesc>
                        <handDesc>
                           <handNote xml:id="main1">Première main</handNote>
                           <handNote xml:id="main2">Deuxième main</handNote>
                        </handDesc>
                        <decoDesc>
                           <decoNote xml:id="lettrine2"></decoNote>
                           <decoNote xml:id="lettrine5"></decoNote>
                           <decoNote xml:id="lettrine6"></decoNote>
                           <decoNote xml:id="lettrine7"></decoNote>
                        </decoDesc>
                     </physDesc>
                  </msDesc>
               </witness>
               <witness xml:id="V3">
                  <msDesc>
                     <msIdentifier>
                        <settlement>Paris</settlement>
                        <repository>BNF</repository>
                        <idno>fr.22550</idno>
                     </msIdentifier>
                     <msContents>
                        <msItem>
                           <locus from="1r" to="50v"/> 
                           <title>Pelyarmenus</title>
                        </msItem>
                     </msContents>
                     <physDesc>
                        <handDesc>
                           <handNote scriptRef="#main1">Première main</handNote>
                           <handNote scriptRef="#main2">Deuxième main</handNote>
                        </handDesc>
                        <decoDesc>
                           <decoNote corresp="#lettrine2"></decoNote>
                           <decoNote corresp="#lettrine5"></decoNote>
                           <decoNote corresp="#lettrine6"></decoNote>
                           <decoNote corresp="#lettrine7"></decoNote>
                        </decoDesc>
                     </physDesc>
                  </msDesc>
               </witness>
               <witness xml:id="B">
                  <msDesc>
                     <msIdentifier>
                        <settlement>Bruxelles</settlement>
                        <repository>KBR</repository>
                        <idno>MS.9245</idno>
                     </msIdentifier>
                     <msContents>
                        <msItem>
                           <locus from="348v" to="483v"/> 
                           <title>Pelyarmenus</title>
                        </msItem>
                     </msContents>
                  </msDesc>
               </witness>
               <witness xml:id="X2">
                  <msDesc>
                     <msIdentifier>
                        <settlement>Londres</settlement>
                        <repository>BL</repository>
                        <idno>Harley 4903</idno>
                     </msIdentifier>
                     <msContents>
                        <msItem>
                           <locus from="16r" to="134v"/> 
                           <title>Pelyarmenus</title>
                        </msItem>
                     </msContents>
                  </msDesc>
               </witness>
               <witness xml:id="G">
                  <msDesc>
                     <msIdentifier>
                        <settlement>Paris</settlement>
                        <repository>BNF</repository>
                        <idno>fr.93</idno>
                     </msIdentifier>
                     <msContents>
                        <msItem>
                           <locus from="351v" to="491r"/> 
                           <title>Pelyarmenus</title>
                        </msItem>
                     </msContents>
                  </msDesc>
               </witness>
               <witness xml:id="C">
                  <msDesc>
                     <msIdentifier>
                        <settlement>Paris</settlement>
                        <repository>BNF</repository>
                        <idno>fr.1446</idno>
                     </msIdentifier>
                     <msContents>
                        <msItem>
                           <locus from="3r" to="26v"/> 
                           <title>Pelyarmenus (résumé?)</title>
                        </msItem>
                     </msContents>
                  </msDesc>
               </witness>
               <witness xml:id="R">
                  <msDesc>
                     <msIdentifier>
                        <settlement>Turin</settlement>
                        <repository>BN</repository>
                        <idno>1650</idno>
                     </msIdentifier>
                     <msContents>
                        <msItem>
                           <locus from="?" to="?"/> 
                           <title>Pelyarmenus si conservé ?</title>
                        </msItem>
                     </msContents>
                  </msDesc>
               </witness>
            </listWit>
         </sourceDesc>
      </fileDesc>
      <encodingDesc>
         <editorialDecl>
            <correction>
               <p>Cas de corrections à indiquer</p>
            </correction>
            <normalization>
               <p>Dissimilation i/j u/v</p>
               <p>Résolution des abréviations</p>
               <p>Segmentation des mots (cas particuliers à indiquer)</p>
               <p>Le copiste du ms. V que nous suivons présente systématiquement ou presque des y avec des points suscrits,
                  que nous avons choisi, comme la précédente éditrice, de ne pas rendre</p>
            </normalization>
            <punctuation>
               <p>Ponctuation modernisée (choix à indiquer)</p>
            </punctuation>
         </editorialDecl>
         <projectDesc>
            <p>Le présent document s'intègre dans le projet FNS/FNRS consacré à la canonisation du cycle des continuations en prose 
               du Roman des Sept Sages de Rome.
               Nous souhaitons offrir une édition complète du roman encore partiellement inédit de Pelyarmenus. 
               Ce document traite des f.157 à 167 du manuscrit V2 (et autres sections dans les autres manuscrits à indiquer)
               </p>
         </projectDesc>
      </encodingDesc>
      <profileDesc>
         <langUsage>
            <language ident="fro">français médiéval</language>
         </langUsage>
      </profileDesc>
      <revisionDesc>
         <change who="#CC" when="2022-03-18">Création du fichier de travail appliqué aux scrips ODD et XSL du projet</change>
      </revisionDesc>
   </teiHeader>
  <text>
      <body>         
         <p n="P135">[f. 157]O[lettrine5]r dist li comptes que moult ouvra la pucelle courtoisement envers
            <persName key="Myrus">Myrus</persName> et ses compaignons. Il ne finerent puisque il se furent partis de lui de chevauchier
            tant qu’il oïrent nouveles de Pelyarmenuz. Dit leur fu que il estoit a <num>i</num> sien manoir qui estoit en Constentinoble. Il n’ont finé l’un jour plus, l’autre mainz, si sont venu en la cité. Il ont eu conseil d’eulz meismes que il yroient en Constentinoble pour euls reposer et la avroient conseil comment il porroient mieus besoingnier. Lors vont en la ville et ont leur ostel pris ou maint autre l’avoient pris qui avoient a besoingnier aussi comme eus meismes avoient. Il fu tart, si fu temps de souper. Myrus a fait venir son hoste devant lui et li enquist ou li empereres estoit. « Sire, dist il, lequel empereour demandez vous ? » « Amis, dist Myrus, ja n’a il en ceste ville que <num>i</num> empereour. » « Sire, dist il, non que je sa‹...›[c]he. Celui est a Bel Manoir a une lieue pres de ci. » « Et quant vendra il, biaus hostes ? » « Par foy, sire, ce ne vous sai je mie a dire, quar il vient quant il veult et quant il veult il s’en va. » « Or me dites, biaus hostes, foy que vous me devez : savez vous nulles nouvelles de <persName key="Gasus">Gasus</persName>, le baillif Pelyarmenus ? » « Sire, dist il, hui le vi ci devant passer et bien croi que il soit en la ville. » « Et ou demeure il ? dist Myrus. » [b] « Sire, il demeure ou chastel. » Quant il oÿ ce, si mist son hoste a conseil et dist : « Amis, se vous nous vouliez aidier que nous parlissons a lui de conseil, moult y avriez grant preu. » « Sire, dist il, dont me dites qui vous estes et se vous de riens le counoissiez. » « Amis, dist Myrus, nous sommes au roy de Frise, mais nous fumes nés en Bretaigne. » « Ha ! sire, dist li hostes, n’a pas lonctemps que li roys de Frise fu ci devant a hostel, et le duc de Lembourc fu çaiens. » « Par foi, sire, dit Myrus, bien puet estre. Et je trop mieus vous en aime, et aussi fais je l’ostel. » « Sire, dist il, granz mercis. Et sachiez que je pensoie moult bien que vous estiés de leur gent. Et sachiez que en moi vous poez bien fier et commander sor moi, et sachiez que je en ferai tout mon pooir. » « Biaus hostes, dist il, granz mercis. Je vueil que vous faciez tant qu’il sache qu’il a chaiens <num>i</num> chevalier qui est au roy de Frise, qui moult volentiers parleroit a lui anuit ou demain de quele heure qu’il en seroit aisiez. » « Sire, dist il, je n’arresterai, si avrai fait la besoingne a mon pooir. » Dont fist mestre li hostes la selle seur son palefroy, si monta et ne demoura gaires que il vint au chastel, puis hucha. Li portiers, qui bien le connoissoit, li dist : « Sire, vous soiez li bienvenuz ! » « Amis, dist il, Diex vous beneye ! Est li baillis [c] çaiens ? » « Ouil », dist il. Dont descendi li bourgois et vint la ou il estoit. Et quant li baillis li vit, si est venus a lui et li dist : « Geffroy, que vous plaist ? » « Sire, dist cil, je sui ci venus pour parler a vous pour <num>i</num> chevalier qui ci m’envoie, qui est au roy de Frise, si voudroit a vous parler moult volentiers, mais que vous en fussiés aaisiez. » Quant il l’entendi, dont li mist la main seur l’espaule et la trait d’une part et li dist en bas : « Quele gent a il avec lui ? » « Par foy, dist il, .V. chevalier et leur maisnies. » « Alez vous ent, dist il, tost et li dites que je yrai maintenant, mais ne faites ja mention qui il sont ne que y doie aler se a euls non. » « Sire, dist il, n’aiés garde. » Il s’en est moult tost repairiez et compta a Myrus comment il avoit esploitié. « Biaus hostes, dist il, granz mercis ! » Lors ne demoura gaires que li baillis vint o lui <num>i</num> escuier sanz plus. Il monta amont et demanda l’oste, et il vint, et l’amene en une chambre ou li chevalier estoient. « Sire, dist il a Myrus, vez ci le baillif que vous demandiez. » Quant il le virent, dont sont sailli en piez et l’ont salué, et il leur rendi leur salu et puis regarda l’un et puis l’autre, savoir se nul en connoistroit, mais il n’en y ot nul que il eust onques mais veu. Si dist ore : « Biaus seigneurs, vous soiez les bienvenus ! Je sui venus a vostre mandement. » « Sire, dist Myrus, la vostre grant merciz ! » [d] Dont l’a pris par la main Myrus et l’a trait a une part et li dist : « Sire, vostre bonne renommee me fait en vous fier. » « Sire, dist il, se je estoie pires que je ne soie, si vueil je estre tenus de vous aidier pour la raison de ce que vous avez dit. » « Sire, dist il, granz merciz ! » Dont li dist : « Sire, veritez est que nous sommes ci envoiez pour une grant besoingne. Si avriens (sic) bien mestier de vostre aide et de vostre conseil. »
            136 « S[lettrine2]ire, veritez est que nous sommes a Helcanus, qui est filz a l’empereour Cassidorus de Coustentinoble, et cil est en Frise avec le duc de Lembourc. Si savez bien que li roys et li dus furent l’autre jour en ceste ville pour moustrer a Pelyarmenus, vostre seigneur, que cilz Helcanus estoit repairiez de la ou il avoit conversé, quar les nouveles estoient hors getees partout que il et son pere et avec .II. petiz enfans estoient mort. Ore, sus ce, Pelyarmenus est entrez en la terre et se fait apeler seigneur du paÿs, ce que il ne doit faire tant que il sache que cilz soit en vie que je vous ai compté. Ces nouveles aporta li roys de Frise et li dus de Lembourc a Pelyarmenus, et li respondi assez sagement, quar il dist venist Helcanus ou autres qui droit eust en la terre, et il le recevroit, si que ja n’en seroit repris ne blasmez. Li conseuls Helcanus si et (sic) tiex que il dist que il n’enterra jamais jamais (sic) en cest paÿs devant ce qu’il [e] sera asseurez des barons meismes de son frere qui les homages en a receuz autrement qu’il ne deust, ce dist. Et de ceuz qui l’ont receu en cest paÿs autrement qu’il ne deussent si en veult l’amende avoir, se ainsi est que il soient trouvé en leur tort, et est la raison pour quoi il nous a ci envoiez. Si voudrions volentiers avoir conseil comment nous porrions le miex parler a Pelyarmenus par quoi il ne pechast en nous que la besoing ne ne (sic) fust bien faite et reportons arriere la vraie responsse de son conseil que nous avons trouvé. »
            137 <c ana="lettrine 2">Q</c>uant <persName key="Gasus">Gasus</persName> entendi Myrus, si ot grant joie a son cuer et dist : « Puet ce estre verité, ce que vous m’avez ci compté ? » « Sire, dist Myrus, aussi voir comme Diex est, quar Clyodorus, que vous bien counoissiez, est avec Helcanus chiés le roy de Frise. » « Clyodorus ? dist il. » « Voire, sire. » « Ha ! Clyodorus, sergant adroit, tant avez alé que vous avez trouvé ce que vous voliez ! » « Par foy, biaus seigneurs, dist <persName key="Gasus">Gasus</persName>, maint hustin et mainte grevance ay eu pour verité dire et faire. Or n’est il mie poins de plus parler, et vous estes lassez de chevauchier : le matin revendrai a vous priveement et penserai a vostre besoingne tout aussi soingneusement comme se mon cors meismes estoit a vostre point. » « Sire, ce dist Myrus, la vostre grant [f] merciz ! » Lors ont pris congié a lui et li baillis a euls, quar plus n’osa demourer que il ne fust aperceuz.
            138 L[lettrine2]i compaignon souperent et puis alerent dormir. <persName key="Gasus">Gasus</persName>, qui ne dormi pas toute la nuit, commença a penser a la besoigne de ceuz qui prié l’en avoient. Il sot bien que Pelyarmenus ne renderoit point la terre tant comme il la peust tenir et bien sot que moult longuement y porroit estre ainz que autres y peust metre le pié tant comme cil qui l’avoient asseuré li vousissent aidier. Et il savoit bien que voirement li aideroient il, quar il se sentoient mesfait envers leur seigneur droiturier, et pour ce aideroient il cestui au miex que il porroient. Aucuns en y avoit qui volentiers revendroient a voie de verité, mais leur force n’est mie grant, se ce n’estoit du duc d’Athaines, mais cil estoit trop hors voie por lui aidier. 
            139 <c ana="lettrine 2">E</c>n tele maniere se dementoit <persName key="Gasus">Gasus</persName> tout par lui. Lors commença a penser comment il porroient partir de leur seigneur sanz destourbier. Il sot bien qu’il estoit si plains de mal que a paines s’en porroient partir sanz destourbier que ce ne fust trop grant merveille. Dont s’apenssa qu’il les feroit aler au Biau Manoir, et la porroient il parler de la chose et faire aussi comme se ce fust noient. Et se aucuns y metoit mal, il les deffenderoit, se il pooit ; et se il [f. 158] ne le pooit faire, si n’aroient il ja mal sanz lui. A l’endemain assez matin se leva. Dont s’en vint par devers les messagiers, avec lui <num>i</num> escuier, moult priveement, sanz plus de compaignons, et leur a dit qu’il s’apareillassent et fussent garniz priveement dessous leur chapes pour toutes aventures et venissent au Biau Manoir et que la porroit on miex parler et plus a pays de leur besoingne. Et il yroit devant aussi, comme se il ne seust riens de leur venue, et si y seroit presens quant il parleroient de la besoingne que il avoient a faire a son seigneur. En tele maniere comme il l’a dit l’ont fait. Il se sont de leur armes garniz et appareilliez et puis pristrent les bons branz d’achier dessouz leur chapes et sont montez sus leur chevaus. <persName key="Gasus">Gasus</persName> pria a l’oste par amours que il les feist mener au Biau Manoir ou il meismes les y menast. Il dist que ja autres de lui meismes ne les y menroit. Dont ne finerent, si vindrent a la porte a heure de tierce. Pelyarmenus estoit repairiez de son oratoire, et estoit <persName key="Gasus">Gasus</persName> enmi la court. Myrus et si compaignon vindrent a la porte et distrent que on les laissast ens entrer. Dont leur demanda li portiers qui il estoient. Il distrent que il estoient a Helcanus, filz a l’empereour Cassydorus de Coustentinoble.
            140 <c ana="lettrine 2">Q</c>uant cil entendi ce, si fu touz esbahiz et dist : « Biaus seigneurs, or vous souffrez tant que j’aie parlé [b] a mon seigneur ! » Cil en vint a <num>i</num> chevalier et li dist que tel gent estoient la et que il le deist a son seigneur, se il vouloit qu’il les laissast ens entrer. Encore fu plus esbahiz li chevaliers. Il en vint a Pelyarmenus et li dist que tel gent estoient venu a la porte, se il vouloit qu’il y entrassent. « Mal dehais ait, dist il, qui la porte leur vea ! Ici est Helcanus, mes freres et sires et souverains de moi. » « Certes, distrent cil qui l’oïrent, c’est moult bien dist ! » Dont fu la porte ouverte aus messages, et descendirent maintenant. Quant Pelyarmenus les vit, si ne se pot tenir qu’il n’alast encontre euls et les a saluez. Cil qui furent esbahi de la belle chiere de lui li ont rendu son salu moult affaitiement. Maintenant a demandé Pelyarmenus a ceuz que son chier frere faisoit. « Sire, dist Myrus, messires vostre freres le fait bien, la merci Dieu ! Si nous envoie a vous et vous fait sa volenté savoir. » « Et ou est il ? dist Pelyarmenus. » « Avec son oncle le roy de Frise, dist Myrus. » « Voire, dist Pelyarmenus. Je cuidoie qu’il fust en cest paÿs. » « Sire, dist Myrus, non est, ainçois vous fait asavoir sa volenté par letres. » « Par foi, dist il, et je moult volentiers savrai sa volenté ! » Dont a Myrus sachiee une lettee (sic) qui estoit seellee du seel au roy de Frise et tesmoingnoit que ce estoit la volenté de Helcanus tot ce qui dedenz la letre estoit contenu. Dont l’a Pelyar[c]menus prise et a rompu la cyre et puis si a leu l’escript, qui dist :
            141 « H[lettrine2]elcanus, premiers engendrez des filz Cassydorus, empereour de Coustentinoble et de Romme, damoisiaus des .II. citez, fais savoir a Pelyarmenus de Romme, qui mon frere deust estre, qu’il viengne a moi en quelque lieu que il me sache pour lui escondire ou amender des vilonnies ou entraites que il a faites envers moi et les miens. Et bien sache que je le deffi en quelque lieu que je le truisse, mais que pooir y puisse avoir, et bien sache que je en ferai autant de lui comme je deveroie faire de celui qui moi avroit mis a son pooir em peril de mort par pluiseurs foiz et ainsi en a il fait, si comme il le set bien, et a donne conseil et mis grant paine de mon petit frere et ma sereur faire destruire sans nule bonne raison qui y peust estre fors que de traïteur et de homme mauvais et desnaturé. »
            142 <c ana="lettrine 2">Q</c>uant Pelyarmenus a ce leu, si commença a sousrire et dist : « Biaus seigneurs, mes freres ait bonne aventure et ceuz aient honte par cui il m’a fait tel mandement, quar je sai bien que onques de son cuer premierement n’issi ! » « Sire, dist Myrus, ne cuidiez mie Helcanus soit tiex que pour homme qui vive il vous eust mandé chose qui devers le cuer ne li venist. Et d’autre part sachiez qu’il [d] n’a conseil de nul traïteur ne d’omme qui ne soit couve-bles (sic) et preudom en touz droiz et des meilleurs chevaliers du monde. »
            143 P[lettrine2]elyarmenus esgarda lors Myrus et dist : « Biaus sire, je croi que de bons chevaliers ait il en sa compaignie. Mais ce vous veul je bien dire que, de quiconques ceste letre viengne a moi, que elle vient de traïtour et de mauvais ! » « Sire, dist Myrus, pour ce sui je ci venuz que, s’il estoit nus qui vousist dire que mes sires n’eust droit ou mandement que mandé vous a, je le feroie estable mon cors contre le sien. » De ceste parole fu Pelyarmenus iriez et regarda environ soi et vit <num>i</num> chevalier qui sailli avant et dist : « Et je sui cil qui le mandement ferai descouvenable et de mauvais frere contre frere, ne que mes sires, qui ci est, ne fist onques envers lui ne envers les siens chose par quoi Helcanus li deust avoir mandé tel mant ne onques ne li fist chose que il ne deust avoir faite a son bon ami et frere. » Dont se mist avant <persName key="Gasus">Gasus</persName> ou Pelyarmenus recevoit les gages et dist : « Ha ! sire, ne faites pas tel vilonie ! Laissiez moi parler a vous. » « Que voulez vous dire ? dist Pelyarmenus. » « Je vueil dire, dist il, que messages qui est envoiez d’omme qui vaille doit dire son message en la maniere qu’il li est enchargiez sanz lui empeeschier de nul homme vivant. » « <persName key="Gasus">Gasus</persName>, <persName key="Gasus">Gasus</persName>, dist Pelyar[e]menus, dont n’affiert il mie a lui ne a autre de dire vilonnie ne outrage ! Foy que je doy a Fastidorus, mon frere, ou il fera couvenable le mandement, ou il pendera par la gorge ! » « Et s’il estoit, dist <persName key="Gasus">Gasus</persName>, qu’il le feist estable contre celui qui le desdiroit, que en voudriez vous dire ? » « En non Dieu, dist Pelyarmenus, que que il en aviengne, l’aventure si en soit seüe, quar je vueil que il soit tout ainssi sans faille ! »
            144 <c ana="lettrine 2">Q</c>uant <persName key="Gasus">Gasus</persName> entendi ce, si esgarda Myrus et li fist signe qu’il parlast, et si fist il moult efforcieement et li dist : « Sire Pelyarmenuz, vez ci cest chevalier qui mon gage a receu ? Je vous demant la deffense que il veult faire, se vous la tenez a vostre. » « Biaus sire, dist Pelyarmenus, quant je vous respons, je vous fais respondre. Si soiez sages de vostre besoingne. » « Et je vous fais, dist Myrus, une demande : se il est ainsi que vous soiez convaincus, le seront aussi cil pour qui vous le faites, quar sachiez que je voudroie bien que ceste chose fiablement fust mise en respit tant qu’il fussent en lieu, et vous d’autre part pour quoi l’une partie et l’autre soit seüre de celui qui sera vaincus de ceste emprise faire, et l’amende a la volenté de celui qui au desseure en sera. » « Ce ne ferai je mie orendroit, dist Pelyarmenus, quar mes conseuls ne le m’a[f]porte mie. » « Dont vueil je savoir, dist Mirus, de combien je serai avanciez se je fais estable de ma partie ceste chose. » « Par foy, dist Pelyarmenus, de ma part ne serez vous avanciez fors de tant que vous desmentistes <num>i</num> de mes chevaliers, qui dist que vous conseil de fol et de losengier aviez creuz quant vous tel letre m’aportastes, et puis si la voulez faire couvenable sanz raison. » Quant Myrus entent que il n’en avroit autre chose, si dist : « Sire, puisque vous si couvenables estes que ou <num>i</num> tel mant on ne vous osast envoier, ne souffrez mie que on me face tort ne vilonnie, que, se ainssi est que je puisse ceste chose aventurer comme dit est, que je et mes compaignons en puissons partir sans domage. »
            145 <c ana="lettrine 2">Q</c>uant Pelyarmenus soy ainsi aprochier, si respondi : « Par Dieu, si ferez vous ! Et je commant au ballif, qui ci est, et il volentiers le fera, que il ne sueffre que on vous face nul tort. » « Sire, dist il, grant merciz ! » Dont fu il ordené que la bataille devoit estre a l’endemain. <persName key="Gasus">Gasus</persName>, qui moult liés estoit selonc l’aventu-ture (sic) du commandement son seigneur qu’il avoit eu de lui, vint aus messages et leur dist : « Biaus seigneurs, vous repairez arrieres en Constentinoble, et je meismes vous convoierai, car je me doute de vous. Et nonpourquant, n’avez [f. 159] vous garde se bonne non ne ni avrez ja mal sanz moi, de ce vous fai je seürs. » Il ont respondu : « Sire, granz merciz ! Et sachiez que moult en faites a amer ! » Dont vindrent a leur chevaus et monterent et se mistrent en leur chemin et n’ont finé, si vindrent a leur hostiex. Il fu temps de disner et les tables furent mises. « Biaux sire, dist Mirus, il vous couvient digner avecques nous. » « Certes, sire, dist il, je en seroie blasmez d’aucuns. Et bien sachiez certainnement que, se ne fust pour ceste bataille, aussi volentiers com vous le voudriez en seroie je liez. Et encore vous di je que pour lamour de vous ferai je pour vous ce que je [exponctué/début]porrai[exponctué/fin] ne feroie pour homme qui soit en cest [exponctué/début]mon[exponctué/fin] empire, quar je vous lairai çaiens avec vos compaignons en la garde de vostre hoste que je ne feroie pas <num>i</num> autre, ainçois seroie saisiz de lui et le menroie au chastel amont tant que il avroit achevé ce qu’il aroit empris. » Quant Myrus oÿ ce, si dist : « Ha ! sire, ja de ceste chose blasmez ne serez, foy que je doi touz gentis hommes, ains m’en yrai avecques vous, quar assez plus m’i plaist que ci a demourer ! » « Et je l’otroy, dist <persName key="Gasus">Gasus</persName>. » Atant se sont mis a la voie parmi la cité, qui ja estoit toute esmeue des messagiers de quoi li uns avoit pris bataille, si comme de-devant (sic) est dit. Moult furent esgardez de dames et [b] de bourgois, et tant qu’il sont venu au chastel. Dont demoura avec Myrus <num>i</num> de ses compaignons, et li autre sont repairié avec leur hoste.
            146 G[lettrine2]asus, qui moult engranz estoit durement de faire courtoisie aus compaignons, prist Myrus et son compaignon et les mena maintenant au chastel amont. Li mengiers fu touz pres et les tables furent mises. Il ont lavé puis sont assis. Quant il orent digné, dont furent les tables ostees. Myrus se traist pres de <persName key="Gasus">Gasus</persName> et li dist : « Que vous samble, sire, de nostre afaire ? Comment avons nous esploitié jusques a ore ? » « Sire, dist <persName key="Gasus">Gasus</persName>, encore ne voi je point que vous n’aiés bien besoingnié selonc ce que les paroles sont courues. Mais de tant vous fai je sage que vous avez a faire a <num>i</num> des plus redoutez chevaliers qui soit ne qui onques issist de Romme. » « Et comment, dist Myrus, a il non ? » « Par foy, sire, dist <persName key="Gasus">Gasus</persName>, son non moustre bien que il soit autres que bons, quar il est est (sic) apelez Malquidant. » « Par Dieu, dist Myrus, je ne me doute de riens que, se je en champ le tieng, mais que autres de lui ne s’en melle, que je avec le droit que je y ai ne doie faire en partie ma volenté de lui. » « Sire, dist <persName key="Gasus">Gasus</persName>, dites moi vostre non, quar nices sui que je ne le vous ai demandé et vous savez bien le mien. » « Sire, [c] dist il, on m’apele Myrus, et fui nez je et mi compaignon en la terre de Bretaigne. » « Voire, dist <persName key="Gasus">Gasus</persName>. Et comment a non vostre compaignon ? » « Sire, dist cil, on m’apele Elygious. » « Par foy, dist <persName key="Gasus">Gasus</persName>, merveilles oÿ que vous en Bretaigne fustes nez ! Et vos autres compaignons, dont sont il ? » « Sire, nous sommes touz d’un paÿs et d’une terre. » Quant il oÿ ce, si leur demanda en quele maniere il estoient venus a Helcanus. Lors li conta Myrus l’aventure comment il avoient fait la bataille entre lui et Helcanus, li uns pour le seigneur de Malpas et li autres p‹...›[o]ur la pucelle du Viez Char, et tout aussi comme il est dit devant ou compte, et comment Clyodorus le trouva et lui avec euls, qui estoient venu pour lui faire aide. « Par foy, dist <persName key="Gasus">Gasus</persName>, ci a gente aventure, et moult faites a prisier, et aussi fait celui a qui vous estes ! »
            147 A[lettrine2]insi ont parlé ensamble tout le jour de ces choses. Pelyarmenus, qui au Biau Manoir estoit, o lui grant plenté de ses barons, appella Malquidant, son chevalier qui Myrus avoit apelé de la bataille. Lors li dist : « Amis, venez avant et me dites que il vous est aviz de cest chevalier qui en tele maniere s’est pouroffers devant moi. » « Sire, dist il, sachiez que je sui moult liez de ce que il a empris, quar bien sachiez que moult ert ainz demain heure de tierce em[d]piriez de ses plaies. » « Ore y parra, dist Pelyarmenuz, que vous ferez ! Par Dieu, je vous ai en couvent que, se vous au desseure de lui pouez venir, je vous acroistrai vostre terre touz les jourz de .X. besanz. » « Sire, dit il, granz mercis ! » Lors ont aucuns dit : « Sire, ou volez vous que ceste bataille soit ? » « Je veul, dist il, elle [exponctué/début]ele[exponctué/fin] soit en celle praerie ci de ‹...›[h]ors. Et mandez a <persName key="Gasus">Gasus</persName> que il face si bien ordener la chose et si a point que je n’en soie repris d’omme qui vaille, quar je sai bien que li messages ne s’en puet partir sanz domage. Et se ainssi estoit qu’il en venist au desseure, tout cil soient honni qui mon pain m’envient se il l’en laissent aler a coroies ointes ! »
            148 <c ana="lettrine 2">Q</c>uant li ancien l’ont entendu, si se sont arriere trait et distrent que non feroient il. Dont monta <num>i</num> chevalier et ne fina, si vint en Constentinoble. Cil estoit amis a <persName key="Gasus">Gasus</persName>. Il vint a lui et li dist que Pelyarmenus vouloit que la bataille si fust en la Prarie des Biaux et que il pourveist tel lieu qui fust couvenable, si que il n’en fust repris de nului qui vausist. <persName key="Gasus">Gasus</persName>, qui doutoit ce qui avenir pooit, vint au chevalier et li dist : « Sire, je me doi moult en vous fier, et si fais je. Foy que vous devez a Dieu, savés vous nient de mon seigneur ? Se li messages s’en porroit aler sanz domage ? Se ainssi estoit que li chevaliers qui doit faire la bataille venist [e] au dessus de sa besoingne ? » « Foy que je vous doi, dist il, j’ai entendu de mon seigneur, mais que ce soit conseil que, se li messages avoit victoire, que il savroit bon gré qui vilonnie li feroit. » « Ha ! dist <persName key="Gasus">Gasus</persName>, que l’en se puet en lui petit fier ! Et je vous ai en couvent, dist il, que, s’il en y a nul qui vilonnie li face ne chose descouvenable, que il n’i avra nul pire anemi de moi quiconques ce soit qui li face. » « Par Dieu, dist cil, et je l’otroi ! » Dont s’en vint <persName key="Gasus">Gasus</persName> au lieu et l’a fait aprester moult gentement. Dont s’en vint au Biau Manoir et s’est aparuz a Pelyarmenus. Et tantost que il le vit, il est venus a lui et li dist : « Sire, je vous loeroie que vous ceste bataille feissiez faire si souffisaument que vous n’en fussiez repris d’omme qui vausist ne pres ne loing. » « <persName key="Gasus">Gasus</persName>, dist [interlinéaire/début]il[interlinéaire/fin], doutez vous dont que ainssi ne vueille je que il soit fait ? » « Sire, dist il, je non, mais je doute d’aucuns, se il cuidoient ou veoient que Malcuidant en eust le pieur, qu’il ne se metent avant, par quoi vous en soiez blasmez et que vous en fussiez trouvez en vostre tort. » « Par Dieu, dist Pelyarmenus, je ne le voudroie mie ! Et je vous commant et ai fait autre foiz que vous si bien soiez pourveuz par quoi nuls tors n’i puisse estre fais. » « Sire, dist il, volentier (sic) le ferai. » Atant s’est de lui departiz et acueilli chevaliers et serganz tiex [f] que il cuidoit [exponctué/début]bien[exponctué/fin] que bien se peust en euls fier. Dont leur commanda que il fussent a l’endemain tout prest pour fournir ceste besoingne dont il les requeroit. Il respondirent touz que ja de ce ne se doutast. Il en vint arriere a son hostel et dist a Myrus ce que il cuidoit que bon fust.
            149 P[lettrine2]elyarmenus, qui <num>i</num> frere avoit, tel comme devant est dit, lequel estoit apelez Dyalogus, cil oÿ la parole en tele maniere comme dit est que tous ceuz fussent honni qui son pain menjoient s’il en laissoient aler le message a coroies des ointes (sic), cil a dit a lui meismes que il fera une partie de la volenté son frere, se il onques puet. Et cil estoit tiex que par raison, se il estoit traitres et mauvais, il ne fourlignoit mie. Cil a fait une cueillete de traitres et de mavais ribaus et leur dist que, se il vouloient servir Pelyarmenus a gré, que il fussent a l’endemain appareillié pour le chevalier metre a mort qui en tele maniere s’estoit pouroffers contre lui et qui la bataille devoit faire contre Malcuidant. Cil ont respondu que il ne s’en porroit mie legierement partir sanz perte, ja si bien Gasuz ne l’en savroit garder. Et celle manie (sic) furent bien .II[exposant/début]C[exposant/fin]., que gentil homme que vilain. Ycelui jour passa et l’endemain vint que <persName key="Gasus">Gasus</persName> fist aprester Myrus. Et sachiez que il fu moult [f. 160] a sa volenté, et d’armeures et de cheval, et tout aussi furent si compaignon, et furent tout apresté. <persName key="Gasus">Gasus</persName> le fist au mieus que il le pot faire. Et encore avec tout ce fist aprester cent serganz hardiz et preuz. Et sachiez que la citez fu moult estourmie d’uns et d’autres, meismes de bourgois, de dames et de damoiseles qui voudroient veoir le champ de la bataille. Pelyarmenus, de l’autre part, avoit fait faire bon hourdeiz et fort, quar il vouloit que il y eust dames et pucelles de la cité et de hors meismes, et y fu sa femme a tout grant plenté de compaignie.
            150 G[lettrine2]asus se mut de son hostel a tout Myrus, et estoient moult gentement atourné. Il furent grant plenté de chevaucheurs qui devoient le champ garder. Lors s’en vindrent tout contreval la ville. Qui dont veist uns et autres des fenestres et des soliers pour Myrus esgarder, bien peust dire qu’il metoient grant paine a lui veoir. Li vins (sic) disoit : « C’est li plus biaus chavaliers du monde ! » ; li secons redisoit : « Bien resamble chevalier adroit ! » ; li tiers disoit que moult faisoit <num>i</num> tel homme a doutel (sic) ; et li quars redisoit que Dieus li donnast l’ouneur de la bataille, quar trop estoit Malquidant felon et outrageus tenuz de touz. En tele maniere comme je vous ai dit avoit gͬa[exponctué/début]r[exponctué/fin]ce de chascun. Tant ont chevauchié en tele maniere [b] que il sont venu ou champ, et fu mis Myrus en son lieu, mais moult pria avant aus dames et aus damoiseles, dont il fu moult esgardez et moult conjoïs des plus souffisans que il priassent a Dieu que il li aidast selonc droiture et donnast victoire. Sachiez que dont y ot moult poy de ceuz qui ne priassent pour lui. Meismes la femme Pelyarmenus, qui Ysidoire avoit non, dit en son cuer : « Ja Dieus ne vueille souffrir que tu y soies ne mors ne vaincus par homme nul, quar moult ies biaus de cors. Et li cuers me dist que moult ies preudoms et de moult haut afaire. »
            151 A[lettrine2] ceste parole vint Pelyarmenus a tout Malquidant, et avec lui grant plenté de barons. Et moult se contint Malquidant gentement a l’entrer ou champ, et bien sambloit homme de grant hardement et de grant prouesce. Dont chevacha (sic) tout entour et [c] pria aus dames et aus damoiseles que il priassent que Dieus li donnast l’ouneur. Li auquant l’ont fait et li autre ont prié a Dieu que il[interlinéaire/début]y[interlinéaire/fin]meist pays. Dont s’en vint <persName key="Gasus">Gasus</persName> et li dist : « Sire, je veul que li bans soit orendroit criez de par vous et de par moi, que il n’i ait nul si hardi en toute l’assamblé seur la vie perdre qui ci soit en armes s’il n’en est requis de par moi. » « Je l’otroi, dist Pelyarmenus. » Dont fu crié esraument seur la vie perdre que il n’i eust nul qui armez fust se ce n’estoit le ‹t›[c]ongié du baillif. Quant Dyalogus sot ce, si ne volt mie trespasser le ban, mais il ne se moustra en nule maniere, ainz fu embuchiés en un lieu moult privé, la ou Myrus ne peust en nule maniere qu’i fust repairier en la cité de Coustentinoble se par euls non.
            [rubrique/début]Comment Myrus se combati encontre Malquidant por Helcanus, son seigneur, deffendre.[rubrique/fin] [d]
            152 C[lettrine 6]i endroit dit li comptes que, quant li dui chevalier Myrus et Malquidant furent ou champ en la maniere comme dist est devant, Myrus s’en vint a Pelyarmenus moult affaitieement et li dist : « Sire, veez me ci l’escu au col, le glaive el poing, l’elme lacié, armé de toutes armes comme chevalier le puet mieus faire, si comme pour moustrer la besoingne de mon seigneur, qui ça m’a envoié. Et s’il estoit nuls qui vousist dire que bien ne l’eust fait et que le mandement que je vous ai aporté de par lui ne soit couvenables et sousfisans et que onques ne vint de traïtour ne d’omme nul qui ne soit loiaus et souffisanz, je sui cilz qui le ferai de mon cors contre le sien estable. » Dont s’en vint Malquidant a lui et li dit : « Sire, vez me ci tout prest, qui di et ferai estable que celui qui cest mandement vous a envoié a creu conseil de felon traïtour et que vous ne feistes onques a nul jour envers lui ne envers les siens chose nule dont il vous deust en nule maniere tel mandement envoier. Et si di que cilz qui le vuelt faire couvenable est traitres et mauvais, et l’en rendrai en cest jour recreant devant vous, ou [e] je meismes demourrai pour tel comme je di. »
            153 <c ana="lettrine 2">Q</c>uant il orent ce dit, si fist on le ban, qu’il n’i eust nul si hardi qui n’isist du champ fors que ceulz qui combatre se devoient. Il firent moult bien cestui commandement, quar nuls n’i demoura fors les .II. champions qui combatre se devoient et .IIII. autres : l’uns fu Pelyarmenus, et le baillif, et .II. haus hommes qui estoient des plus gentilz seigneurs de toute la cité de Constentinnoble, qui aussi bien estoient de l’une partie comme de l’autre. Et si sachiez tout certainnement que, quant la bataille dut estre commenciee, que li dui chevalier furent mis d’une part et Pelyarmenus et le baillif de l’autre part.
            154 D[lettrine2]ont furent maintenant d’euls quatre mis li doi chevalier en leur lieu[unclear/reason=transparence/début]?[unclear/reason=transparence/fin]. Dont se sont merveilleusement noblement poli en leur armes. Et sachiez que d’eulz .II. ne peust on onques nul jour de cest monde atendre nule plus cruel bataille ne nule plus fiere, quar, quant ce vint aus chevaus poindre des esperons, il orent les escus embraciez et les glaives empoingniés. Il s’entrevindrent tant aigrement li uns contre l’autre que merveilles fu que on ne sot l’eure. Si se sont entrencontré si cruelment que li escu fendirent et volerent em [f] pieces, et s’entrencontrerent de si grant vertu que li cheval s’entreoccistrent, et euls meismes de corps et de pis s’entrehurterent si et en tele maniere que les hiaumes leur volerent des chiés et furent adont tel mené que il ne sorent en nule guise qu’il leur fu avenu. Mais gaires ne furent en tele maniere et a chascuns esraument son hyaume remis en son chief moult apenseement, et puis mistrent les mains aus espees et ont maintenant les escus embraciez, puis s’en vindrent li uns vers l’autre en telle maniere comme se il ne s’entreredoutassent de nule riens du monde.
            155 L[lettrine2]ors peust on veoir dure escremie et pesme, quar tout aussi feroient li uns seur l’autre et de tel force comme se maintenant vousissent morir chascuns par samblant. Malquidant, qui plains estoit de tres grant chevalerie, hasta Myrus a ce qu’il le meist du tout esraument a souffrir mort. Ce virent li auquant et bien cuidoient certainnement qu’il ne deust plus mettre deffendement en lui, mais en assez petit d’eure aprés pot on bien veoir la chalenge que il y mist, quar, si comme je truis lisant, Myrus, qui avoit resorti contre Malquidant en tele maniere, li vint seur le pis tout a <num>i</num> fais et le hurta de si grant force que il l’abati tout envers en tele maniere que on cuida bien que il fust crevez. Myrus, qui de pres le hasta, li [f. 161] sailli sus la poitrine en tele maniere qu’il n’ot pooir de lui desfendre. La li dona il tant de cops que il li embati le hyaume en la teste. Et quant il l’ot en tele maniere maistroié, si li deslacha le hyaume et puis li dist que il se rendist recreant ou il li couperoit le chief. Et cil li dist que de lui pooit il fere son commandement, car il n’avoit pooir de lui desfendre. « Dont veul je, dist Mirus, que tu te desdies de ceulz que tu as apelez traitres et mauvés et de moi aussi, qui ai fait le message. Ja par Dieu, dist il, ne m’avendra que pour paour de mort recevoir en soie ja desdiz. » Dont n’entendi Myrus a el fors que tant que il en eust le chief pris et le demoustrast au pueple.
            156 <c ana="lettrine 2">Q</c>uant cil qui el parc estoient ont ce veu, si sont sailli avant, et meismes Peliarmenus, qui de ceste chose s’est moult esmerveilliez. <persName key="Gasus">Gasus</persName> et li autre dui sont venuz a Mirrus et li distrent que assez en avoit fait. Lors sont si compaignon venuz a lui et l’ont moult conjoï comme celui qu’il ne cuidassent jamais ravoir en vie. Dont commanda Peliarmenus que Malquidans fust pris et portez en une abbaÿe qui pres d’ilec estoit. Quant li bailliz oÿ ce, si ne pot aler a l’encontre, car autrement en eust il fait autre chose. Et dont vint a lui uns messages, qui li dist : « Sire, sachiez qu’il a grant gent embuschiez au mes Guichart. » « Qui sont il ? dist <persName key="Gasus">Gasus</persName>. » « Sire, ce dist il, je croi que ce soit Dyalogus de Romme. » Lors fu Myrus remontez sus <num>i</num> che[b]val, comme celui qui n’avoit plaie ne bleceure dont il se dolust. Dont a fait <persName key="Gasus">Gasus</persName> sa gent metre d’une part et leur dist qu’il se souffrissent tant que il eust parlé a Peliarmenus. Il s’en vint a lui et li dist : « Sire, on me donne a entendre que Dyalogus a gens cuilliz pour faire vilanie a ces chevaliers de Frise. » « Biau sire, dist il, et qu’en tient il a moi ? Lessiez m’en em pes, bien vous en couviengne ! »
            157 <c ana="lettrine 2">Q</c>uant il entendi ceste response, il s’en vint a sa gent sanz plus dire et leur dist : « Biaus seigneurs, ou preudomme ou traïteur, je vous ai touz pris pour droit conduire si avant que chascuns le sache. Il est ainssi que nous sommes ci assemblez pour garder le droit de chascun. Si le faisons comme preudomme, car encore nous porroit il avoir grant mestier. Vez ci ces chevaliers qui sont a Helcanus, qui est filz Cassidorus, l’empereeur de Costentinnoble, qui encore est en vie, si comme je l’entens. Et il se sont bien escondit de ce que on leur a mis sus, si comme de cel champ qui est outrez. Si sont aucun au [exponctué/début]i[exponctué/fin] mes Guichart, qui en nostre conduit les cuide metre a mort. Si vous pri a touz ensemble que vous soiez preudomme en tele maniere que je les puisse mener a ssauveté. » Cil ont respondu que de ce ne se doutast il mie et que tout aussi avant com cil yroient yroient il, que ja n’en seroit espargniez ne bas ne fraus. Et [c] dont se sont … moult ordeneem... il vindrent endroit le ... Dont sont cil ... hors les glaives empoigniez et les ... ges a leur colz pendues. Et quant <persName key="Gasus">Gasus</persName> les a veuz, si leur a dit : « Comment ! Biaus seigneurs, voulez vous faire tel outrage en mon conduit ? » « Par Dieu, dist li uns, se vous le traïteur ne nous rendez, mal l’enmenrez sanz nostre volenté ! » Onques si tost cil n’ot la parole dite que Mirrus hurta le cheval des esperons et vint a lui, le glaive baissié, en tele maniere que onques cil ne se sot si bien garder que parmi le cors ne li ait mis et fer et fust. Dont n’i ot plus resne tenue ne d’une part ne de autre, ainz se sont entremeslé contre eulz si aigrement que il n’i ot nul d’eulz qui n’eust moult a faire. Qui dont veist <persName key="Gasus">Gasus</persName> cerchier les traïteurs l’un aprés l’autre, bien peust dire qu’il ne les amast mie de tout son cuer, car, si comme il apparut, il en mist a mort de tiex le jour qui moult cuidoient estre si ami, mais riens ne leur valut, car il amoit miex la mort de ceulz que la destruction des Bretons. Tout aussi fesoient li autre qui le champ orent [exponctué/début]i[exponctué/fin] gardé, car il n’en y ot nul qui grant paine ne meist a metre les traïteurs au dessouz. Et sanz faille bien y parut, car eulz meismes se fesoient occirre et detrenchier, et trop estoient li felon fort, car touzjours cuidoient avoir secours et aide de Peliarmenus [d]
            158 M[lettrine2]irrus et si compaignon virent que li preudomme se fesoient occirre pour [exponctué/début]e[exponctué/fin] eulz, si s’esvertuerent chascuns endroit soi. Dont n’en y ot nul qui leur cops osast atendre. Myrrus vit Dyalogus, qui des siens li fesoit grant damage. Il s’est tournez vers lui et fiert le cheval des esperons, l’espee ou poing, l’escu embracié. Quant Dyalogus le vit venir, sachiez qu’il ne l’a pas refusé, ainçois se sont si grans cops donnez que les escuz depecierent et les hiaumes froissierent. Les espees, qui furent dures et pesanz, les ont aussi comme estounez. A cel cop vint <num>i</num> Breton qui Elygius avoit non. Cil prist en tele maniere Dyalogus que, vousist ou non, li couvint les estriers guerpir. La eust esté sa besoigne faite et sa fin venue, mais trop aigrement fu rescouz des siens.
            159 <c ana="lettrine 2">Q</c>ue vous diroie je ? La besoingne atargant, tant ferirent les uns sus ‹s›[l]es autres que moult fu li plus fors afebloiez. Mes en la fin, par la prouesce de <persName key="Gasus">Gasus</persName> et des Bretons, mistrent il ceulz a la voie et n’i ot nulz d’eulz qui touz liez ne fust qui em peust la vie emporter. <persName key="Gasus">Gasus</persName> ets li sien se sont retrait vers la cité et n’ont finé, si sont venu au chastel parmi la ville. La a fait <persName key="Gasus">Gasus</persName> sa gent descendre. Et sachiez que moult en y ot de bleciez et de navrez, et meismes des leur en y ot occis .VI., dont il ot moult grant douleur en la cité, car leur li[e]gnage le sot. Dont s’en sont bien arme .CCC. qui la verité sorent de la traïson que Dyalogus avoit faite. Dont sont a cele heure issus aus champs pour ceulz atraper, mais il leur fu dit que il s’estoient destourné. Quant il sorent ce, dont orent conseil que il se prendroient au cors Peliarmenus meismes. Il vindrent au Biau Manoir et li firent asavoir que, se il ne leur rendoit ceulz qui cele traïson avoient faite par quoi leur amis estoient occis, que il se prendroient a son cors meismes.
            160 <c ana="lettrine 2">Q</c>uant Pelyarmenus oÿ ce, sachiez que moult fu esbahiz. Dont s’apensa que il li couvenoit humilier. Il en vint a eulz et leur dist : « Biaus seigneurs, gardez vous de faire folie ! » « Par mon chief, sire, dist li uns, nous vous faisons bien asavoir que, se vous soustenez les traïteurs qui nos cousins ont occis, nous en prendrons vengement en tele maniere que ja ne demorrons vostre ami. » « Par Dieu, dist il, et je l’otroi, car par mon los et par ma volenté n’en ont il fait ce que il en ont fait. Et se il est ainssi que vous puissiez tenir nulz de ceulz qui au fait fussent, je les vous habandonne. » « Bien dites », distrent il. Atant sont repairié et ont mis ceste chose en respit. <persName key="Gasus">Gasus</persName>, qui moult yriez estoit de ceste chose que on avoit faite aus messages, si leur dist : « Biaus seigneurs, or ne vous esmaiez, car sanz moi n’i avrez vous [exponctué/début]g[exponctué/fin] garde. » « Sire, distrent il, bien [f] y a paru ! » Dont furent ses plaies cerchiees de bons mires, qui moult mistrent grant cure a lui et a ses compaignons, et distrent qu’il les rendroient touz sainz dedenz .VIII. jours, que ja le chevauchier n’en lairoient. <persName key="Gasus">Gasus</persName> en cel jor meismes s’en vint au Bel Manoir. Et quant Pelyarmenus le vit, si l’apela et li dist : « Amis, comment avez vous esploitié ? » « Ha ! sire, dist il, pour Dieu, mauvesement est la chose alee a vostre oés ! » « Comment ! dist il. » « Et ne savez vous que Dyalogus a fait son pooir de metre a mort ces chevaliers qui ci sont envoiez ? » « Biau sire, dist il, de chose que Dyalogus ait faite, je n’en tiens de riens a moi. » « Par foi, dist <persName key="Gasus">Gasus</persName>, toutevoies est ce grant honte a vostre oés, car ce ne cuident il mie. » « Ne m’en chaut, dist il, pour eulz m’en est petit, mais pour ceulz de Costentinnoble qui mort y sont, dont leur ami moult aprouchié, dont j’ai grant doute. Et gardez que vous m’en descorpez ! Et vous commant que-que (sic), se vous en pouez nul prendre, que vous leur delivrez. » « Par Dieu, dist il, bien dites ! Et je le ferai volentiers. Et que voulez vous que je face de ces messages ? Car il sont moult navré et blecié. » « Si n’en faites chose dont vous soiez blasmez, je le vous lo. <persName key="Gasus">Gasus</persName>, dist Peliarmenus, vous savez bien quel mandement cilz m’a fait. Et sachiez que je moult folz seroie se je hors de ma force aloie pour moi metre en abandon de ma vie perdre. [f. 162] Sach‹...›[i]ez que, pour chose que je encore en sache, je ne lairai l’empire devant que plus fort m’en getera. » « Dont n’i a, dist il, autre chose que vous ceste chose remandez arriere par vostre lectre, sanz plus faire leur que fet en avez. » « Je le veul ! », dist Peliarmenus. Atant se parti <persName key="Gasus">Gasus</persName> de lui et revint arriere en Costentinnoble aus messages et leur conta ce qu’il avoit trouvé em Peliarmenus. « Par foy, dist Mirrus, poi nous poons loer d’aucuns de cest païs, car moult de tiex en y a. Dont ne se pot tenir que il n’ait contee l’aventure de Ascanus comment ele leur estoit avenue. »
            161 <c ana="lettrine 2">Q</c>uant <persName key="Gasus">Gasus</persName> l’entendi, si dist : « Ha ! du traïteur, pourquoi le m’avez vous celé si longuement ? » « Par foi, ce dist Mirrus, porce que nous ne savons envers qui nous faisons ne [exponctué/début]i[exponctué/fin] mal ne bien, car nous doutons qu’i ne fust si vostre ami qu’il ne vous en anuiast. » « Or sachiez, dist il, que il est si mes amis que de chose dont je n’i aie a meller il ne s’en ose entremetre. » « Par Dieu, ce dist Mirrus, de ce sui je moult liez, et bien vous sera guerredonné. Et sachiez qu’il nous fera encore a souffrir, se il en a le pooir. » « Je vous ferai avoir bon conduit, dist <persName key="Gasus">Gasus</persName>, que ja tel ne sera que mal vous face ne ne face faire. » « Sire, dient il, granz merciz ! »
            162 A[lettrine2]inssi avint que li més furent avec <persName key="Gasus">Gasus</persName> tant que il furent bien gueri. Et quant ce vint [b] au congié prendre, <persName key="Gasus">Gasus</persName> leur fist si toutes leur besoignes que bien cuidierent avoir savoir (sic) sauf conduit par la lectre, car Peliarmenus avoit envoié et mandé a Ascanus qu’il n’eussent garde de lui. Mais Dyalogus, qui n’estoit mie recreanz de son malice, s’estoit embuschiez en la Forest de Vulgue a tout .C. traïteurs, qui touz avoient esté en l’autre aguet en tel maniere comme vous avez oÿ. <persName key="Gasus">Gasus</persName>, qui les messages avoit asseurez et qui de ce garde ne se donnoit, si leur dist que hardiement s’en pooieent repairier[exponctué/début]ier[exponctué/fin], car il n’avoient garde de nului. Dont se sont asseuré et ont pris congié de la et se sont mis en leur chemin, si n’ont fine par leur jornees tant que il se sont approchié de la forest, qui moult grant estoit, si comme devant est dit. Par aventure il furent de leur armes garni, si sont entré en la forest par ou il estoient venu. Dont n’ont mie [exponctué/début]g[exponctué/fin] granment chevauchié [exponctué/début]i[exponctué/fin] quant il ont encontré <num>i</num> escuier, qui leur dist : « Ha ! seigneur, tout estes mort se vous plus avant alez ! » « Comment ! dist Mirrus. Amis, et que as tu veu ? » « Par foi, ce dist cil, ci devant sont embuschié .L. armeures de fer qui n’atendent se vous non. » Quant Mirrus oÿ ce, si fu touz esbahiz et dist : « Amis, porrions nous par ailleurs aler ? » « Par Dieu, dist cil, oïl. Je vous menroie bien par ailleurs, mais que ma poine y fust sauve. » « Par [c] Dieu, ce dist Mirrus, amis, bien te sera guerredonné ! » Dont s’est cil mis au chemin au travers de la forest et leur dist que il le suivent, et il si firent. Et tant chevauchie-que (sic) il furent moult esloignié de leur chemin. Dont les a cil menez en <num>i</num> parfont val ou Dyalogus estoit a tout ceulz dont je vous ai devant dit. Quant il y furent, si sont sailli et devant et derriere et ont les messages assailliz.
            163 <c ana="lettrine 2">Q</c>uant Mirrus et si compaignon ont ce veu, si ont reclamé Dieu, car il virent bien que cil les avoit traÿs et que leur vie estoit alee. Adont se sont touz mis ensemble et cil les ont assailliez devant et derriere, mais bien sachiez que il ne se lessoient approchier, ainz se sont tant deffendu que il leur ont occis .X. des leur avant que nulz d’eulz leur y fust bletiez (sic) ne navrez. Et quant Dyalogus vit qu’il se desfendoient si aigrement, si a ses traïteurs escriez et dist : « Seigneurs, vous lairez vous en tel maniere occirre a ces ribaus ? » Dont se sont esvertué et ont feru seur eulz en tele maniere que seur chascun en feroient bien .X., et qui n’i pooit avenir, il y ruoit.
            164 <c ana="lettrine 2">E</c>n tele maniere feroient cil seur les Bretons. Et quant Mirrus vit que morir le couvenoit, si s’est esvertuez et feri cheval des esperons. Il estoit richement montez au miex de touz. Il se feri parmi eulz et commence a cerchier les rens a destre et a senestre [d] en tele maniere que il n’i ot nul si hardi qui voie ne li feist, et en tele guise ont fait si compaignon. Mirrus vit Dyalogus, qui <num>i</num> des siens avoit mis a mort. Dont vint a lui en tele maniere qu’il l’a si feru de l’espee qu’il l’abati jus du destrier, vousist ou non. Et bien cuidierent li sien que il fust que il fust (sic) mors, m-mais (sic) non estoit. Mais il estoit tel atorné que il la destre espaule avoit toute rompue au cheoir que il fist. Dont l’ont li sien trait hors du chapleis. Que vous diroie je ? Il ne porent au lonc durer, c’est a ssavoir li message, quar il furent si afebloié des cops qu’il donnoient et de ceulz que il avoient receuz que recroire les couvint. Li felon traïteur, qui nule pitié n’avoient d’eulz, les ont tiex menez que des .X. ont les .VIII. occis, et les .II. qui demorerent furent Mirrus et Elygius. Et quant il virent que leur compaignons estoient mort, si leur ont les dos livrez, mes il ne fuioient mie, que au retourner que il faisoient aucune foiz contre ceulz qui les chasçoient les chastierent, si que il ont lessiee leur chace. Et quant il ont ce veu, si se sont mis en la grant forest espesse, comme cil qui n’avoient cure d’eulz moustrer, car il ne savoient qui amis leur estoit ne qui anemis. Dont chevauchierent moult longuement et ne sorent quel part il furent, et il n’orent en tout le jour ne beu ne mengié. Et de leur vie estoit il petit, car si blecié estoient et si navre que de nule riens ne leur [e] souvenoit. « Ha ! Myrrus, dist Elygius, je me muir ! » Dont s’est pasmez sus son cheval quant Mirrus [exponctué/début]i[exponctué/fin] l’a secoru. Et le tint entre ses braz tant qu’il fu revenu de pasmoison.
            165 M[lettrine2]oult leur avint bien, car illeuc avoit une gente fontaine dessouz <num>i</num> arbre. Il sont descendu de leur chevaus, [exponctué/début]i[exponctué/fin] car moult estoient blecié et navré. Il leur ont les frains ostez et les ont lessié ale[exponctué/début]u[exponctué/fin]r et il se sont pris a paistre l’erbe. Li dui compaignon sont venu a la fontaine et ont leur hyaumes ostez, qui n’estoient mie entiers, puis ont de leur cotes a armer leur plaies estoupees, dont moult de sanc estoit issu. Que vous conteroie je ? D’eulz tel estoient mené que trop grant pitié estoit d’eulz veoir. Dont commencierent leur compaignons a regreter et eulz meismes a dementer et grans souspirs et granz lamentacions a faire. Ainssi comme il estoient en tel point, estes vous que <num>i</num> joenes hom en habit de relegion a tout <num>i</num> baril en sa main est ve‹u›[n]uz a la fontaine. Quant il vit Mirrus, son compaignon, si ot aussi comme paour et s’est trait <num>i</num> poi arriere. Quant Mirrus le vit, si s’est levez a moult grant poine et est venuz a lui. Et quant cil le vit venir, si s’est a la voie mis. Et Mirrus commença a crier aprés lui qu’il n’eust doute. Et quant plus li disoit, et mains s’asseuroit cil. Et dont se mist [f] a la voie vers <num>i</num> hermitage qui pres d’ileuc estoit. Et quant il y vint, si est enz entrez et a son huis fermé devant Mirrus. Et quant Mirrus vit ce, si ne voult lessier qu’il ne soit par la venuz.
            166 D[lettrine2]ont commença a huchier et dist : « Frere, pour Dieu, lessiez moi enz entrer, car grant mestier ai d’aide ! » Quant cil entendi ce, si vint en une chambre ou il avoit <num>i</num> viel homme d’aage, et estoit si viex qu’il ne veoit goute et dort ou poi ou nient. Dont cria li jouvenciaus : « Sire, pour Dieu, ne sai quiex gens ai trouvez a la fontaine. Et sont touz couvers de fer, et je m’en sui ci afoui, et li uns si m’a suivi jusques ci et veult ceenz entrer. » « Amis, dist il, laisse le enz entrer et le fai parler a moi. » Cilz ne voult mie trespasser son commandement, ainz vint a l’uis tout tremblant et l’a ouvert et dist : « Sire, bien soiez vous venuz ! » « Amis, dist il, Diex vous beneyee ! N’aiez ja paour de moi. » « Sire, dist il, si ai eu. Mais venez ça parler a mon mestre. » Dont enmena Mirrus en une chambre ou li preudons se gisoit. Quant il le vit, si s’assist d’encoste li et l’a salué, mais ce ne fu pas si haut que cilz l’ait entendu. Quant li jouvenciaus li dist : « Sire, parlez haut », adont parla si [exponctué/début]l[exponctué/fin] haut que bien l’entendi. Et quant li preudoms l’oÿ, si demanda qui il estoit et dont il venoit et comment il li estoit avenu. Et cil li conta tout en la [f. 163] maniere que avenu li estoit.
            167 <c ana="lettrine 2">Q</c>uant li preudom l’a entendu, si s’est tournez vers lui, ce que il n’avoit pieça fait se on ne li avoit aidié. Dont dist : « Sire chevaliers, sachiez que moult ai oÿ parler de celui a qui vous dites que vous estes. Et sachiez que sa mere demoura ceenz avec moi pres de .V. anz. et demi. » Quant Mirrus oÿ ce, si ot grant merveille, si que il oublia toute sa douleur que il sentoit. Dont dist : « Ha ! sire, pour Dieu, souffrez vous que je voise querre mon compaignon qui moult est au dessouz de sa force ? Car je ai grant paour de lui se je tant demouroie que vous m’eussiez dit aucunes nouveles que je vous veul demander. » « Alez, dist il, car vous mais hui ne demain ne departirez de ci, se vous m’en creez. » « Sire, dist il, grans merciz ! » Dont est venus Mirus a son compaignon et le trouva a grant meschief et li dist : « Amis, nous yrons ci pres [exponctué/début]a[exponctué/fin] a <num>i</num> hermitage. Et la a <num>i</num> saint homme qui nous aidera et conseillera mais hui. » Quant il oÿ ce, si fu moult liez et s’est levez a moult grant paine, et Mirrus a pris les chevaus, et s’en sont en tele maniere alez a pié, tant que il furent a l’ermitage.
            168 <c ana="lettrine 2">Q</c>uant il furent la venu, li jones hom a presentement pris leur chevaus et les a mis en une açainte et leur donna orge, dont il mengierent moult volentiers. Dont est repairiez arriere a eulz et leur dist : « Biaus seigneurs, vous aide[b]rai je plus de riens ? » « Amis, distrent il, bien avrions [exponctué/début]i[exponctué/fin] mestier d’aide, mais mauvaisement en estes aaisiez. » Dont ne sorent que faire de eulz desarmer pour leur plaies, et d’autre part il n’avoient nules robes dont il se peussent vestir, et tant qu’il se sont moult complaint. Et quant li jouvenciaus oÿ ce, si le dist au viel homme. Et dont apela il Mirrus et li dist, et il vint a lui et dist : « Sire, que vous plaist ? Je sai, dist il, que vous estes trop fort navré. Desvestez vous de vos armes et vous vestez de tiex vesteures que je vous porrai donner dusques a tant que je vous ensaignerai qui de vos plaies vous porra guerir. » « Sire, dist il, grans mercis ! » Dont a commencié a desarmer Eligius. Et li jouvenciaus li a aporté une cote chaude et <num>i</num> gris mantel li a fait afubler. Et quant il se vit ainssi appareilliez, dont ne se pot tenir que il ne sourrisist, et tout aussi fist Mirrus. Aprés s’est fait desarmer et se vesti tout en autretel maniere comme son compaignon avoit fait. Quant il furent ainssi atourné, sachiez que moult bien semblerent hermite. Dont s’en vindrent devant le preudomme et li prierent pour Dieu que il les conseillast de leur plaies, se il savoit. « Par Dieu, dist il, bien vous en est avenu, car en nul mois de l’an on ne porroit recouvrer de l’erbe dont je vous garirai fors en cestui porpris ! » Dont apela le jone hermite et li dist : « Amis, alez en cele court, la derriere, et prenez emyla (sic) et autres herbes que vous [c] y trouverez delez, qui sont trop bonnes. Aprés si les me lavez moult bien et les triblez entre vos mains, si espandez le jus sus leur plaies partout la ou il les vous mousterront. » Cilz l’a fait tout en tele maniere comme li preudom li enseigna. Et quant cil sentirent la medecine, si leur commença plus et plus la douleur de leur plaies a assouagier. Dont loerent Dieu de ceste chose. Lors leur demanda li hermites comment il leur estoit, et il distrent : « Sire, il nous semble que nous soions em paradis ! » « Or vous souffrez, dist il, car dedenz .III. jours vous n’en lairez ja a chevauchier. Mais or me dites : puis quant vous ne mengastes ? » « Par foi, sire, distrent il, nous ne beumes hui ne ne menjames. » « Si fis, dist Elygius. Je bui orains de cele fontaine en cele forest. » Dont leur a fait aporter li hermites blanc pain d’orge et de segle et yaue clere, ytele viande comme il menjoit, et dist : « Biaus seigneurs, mengiez de cel pain tel comme nous l’avons, car sachiez, se je miex eusse, plus volentiers le vous donnasse. » « Ha ! sire, distrent il grans mercis ! » Dont ont mengié et beu a talent. Et quant il ont ce fait, si ont mis le preudomme a raison et li ont demandé comment ce avoit esté que la mere Helcanus avoit demouré avec lui tant comme il disoit. Dont leur a compté en quele maniere ele estoit la venue et comment ele avoit demoré en l’ermitage, et tout en autele maniere comme li traïteur du paÿs l’avoient traÿe et com[d]ment ele fu arriere en la seignorie. Tout leur c‹...›[o]mpta, que de riens n’i failli, en tele maniere comme devant est dit. Et quant il ont ce oÿ, sachiez que moult s’en merveillierent, car onques mais n’en avoient oÿ parler. En tele maniere demorerent la nuit o l’ermite, qui les aaisa de ce que il pot.
            169 <c ana="lettrine 2">Q</c>uant ce vint a l’endemain et il fu grant heure, dont furent leur plaies remuer, et leur sembla qu’il guerissoient tout. Dont dist li uns a l’autre : « Comment porrons nous partir de cest paÿs ? Nous savons bien que, se nous sommes aperceuz, que nous sommes [exponctué/début]t[exponctué/fin] mort. » Dont souvint a Mirrus de la pucele qui si grant bien leur avoit fait et puis leur pria que il par eulz repairassent, mais puis penserent a ce qu’il avoient son frere mort, si ne sorent que faire : ou d’envoier arriere pour secours a <persName key="Gasus">Gasus</persName>, ou a la pucele pour savoir qu’ele voudroit dire de ce qu’il devoient par la retorner. « Par foi, ce dist Mirrus, nous nous en conseillerons a nostre oste. » Et il si firent et li distrent ceste chose. Quant il l’entendi, si leur dist : « Je vous dirai que vous ferez. Bien a passé .XXX. anz que le pere a la pucele et a la mere moult soustenu en cestui paÿs. Et sachiez qu’ele est de si bonne vie et si sage que ele ne feroit chose ou il n’eust bonne raison. Je li [exponctué/début]i[exponctué/fin] manderai par mon desciple que vous estes en tel point ci et que ele mete conseil [e] en vous par quoi vous soiez arriere en Frise sanz le seu de celui et de ceulz qui vous ont mis en tel point. Et je sai bien que ele en fera son pooir. Et puisque ele s’en meslera, dont sai je bien que la besoigne sera bien faite. » « Sire, dient il, pour Dieu, pensez ent ! »
            170 D[lettrine2]ont a maintenant li preudons apelé son desciple et li dist qu’il alast a Gonfort et parlast a la pucele, qui avoit non Melode, et li deist de par lui que .II. chevaliers li estoient venu aussi comme d’aventure, liquel estoient a si grant meschief que plus ne pooient estre, si qu’ele meist conseil qu’il peussent sauvement aler en Frise, dont il estoient. « Ha ! sire, pour Dieu, dist Mirrus, merci ! Je vous ai dit que <num>i</num> sien frere fu a la bataille occis de l’agait qui nous fu fait au Vil Pas. Ja si tost n’orra parler de Frise qu’ele savra bien que nous soumes cil qui son frere avons occis. » « Ne vous chaut ! dist li preudom. S’il est a‹n[in]ssi qu’ele ne vous veulle aidier, ele ne vous grevera mie, car encore vaudroit ce pis se elle savoit que vous fussiez autres. Et puis quant vous venriez et ele vous recongneust, si en fust esbahie. Et puis se ele vous vouloit mal, si en seriez plus entrepris. » « Sire, distrent cil, bien dites. » Dont fu cil bien escolez et se mist a la voie et ne fina, si vint a Gonfort, car il n’i ot pas plus de .V. lieues petites.
            171 <c ana="lettrine 2">Q</c>uant il fu la venus, [f] si fu bien congneus de chascun, comme cil qui souvent y venoit. Dont fist il tant que il parla a la pucele et la salua de par son maistre. « Bien ait il ! dist ele. Et comment le fait Ydoinies, mes bons amis ? » « Par foi, damoisele, il est si viex que de riens ne se puet mes aidier. Si m’envoie a vous pour une besoigne dont il a en vous moult grant fiance, car .II. de ses bons amis le vindrent ceste semaine veoir a moult grant doutance et tout ausi sont il en grant doute d’aucuns maufeteurs dont il sont aguetiez, si n’osent mie apertement aler que il ne soient cougneus. » « Et dont sont il ? dist la damoisele. » « Il sont, dist il, de Frise. » « Et quel gent sont il ? dist ele. Et quans sont il ? dist ele. » « Damoisele, il sont .II. », dist il.
            172 <c ana="lettrine 2">Q</c>uant la damoisele oÿ celui en tele maniere parler, si pensa aus messages qui par lui vind-drent (sic), qui bien estoient .X. ou plus. Si fu aussi comme toute seüre que ce n’estoient nulz de ceulz. Et nonpourq‹u›[uan]t les atendoit ele de jour en jour et les fesoit espier par les chemins ou il devoient passer, que pour ce ne lessassent mie a venir par ileuc pour cause de son frere se il avoit esté occis en l’aguet, car il l’avoient fet sus leur droit. « Amis, dist la pucele a celi, dites a mon bon ami Ydoine qu’il m’envoit ce qu’il voudra, et je ferai pour eulz bonnement leur requeste. » Dont dist cilz : « Dont les atendez a demain bien tart et [f. 164] aiez le portier tel atourné que il puissent ceenz entrer sanz destourbier et nulz fors que vous ne soit sages d’eulz. » « Bien en ferai la besoingne », dist ele. Dont li a chargié .II. barilz de vin et pain blanc de fourment et .IIII. pastez de chapons et autres viandes assez et leur manda que, se il avoient mestier de chose que ele eust tant qu’il fussent en cest paÿs, qu’il renvoiassent a li. « Damoisele, dist cil, volentiers. » Adont se mist au retour et ne fina, si vint a son hermitage. Il fu tart ainçois que il y venist. Et quant li dui compaignon le virent revenir, si en furent moult lié et moult joiant. Il li enquistrent comment il avoit besoignié, et cil leur a compté tout en autel maniere comme la damoisele leur avoit mandé. Dont furent joiant et si en ont Dieu loé. Ceste [exponctué/début]i[exponctué/fin] nouvele ont contee au viel hermite, qui moult en fu joianz et moult en fist grant joie. Dont s’apresterent de souper, car il en avoient grant mestier. Mais onques li dui hermite ne voudrent boivre ne mengier de viande qu’il eust aportee, car onques en nul temps ne menjoient que une foiz le jour, et ce estoit pain et yaue tant seulement.
            173 <c ana="lettrine 2">Q</c>uant li dui compaignon se furent bien aaisié, il alerent dormir. Et quant ce vint au matin, il se leverent et firent prendre garde a leur plaiess, qui moult bien guerissoient, ce leur sembloit. Et furent [b] toute jour ileuc jusques a heure de vespres, que il ont escouté moult grant frainte de chevaus. Adont ont eu en doute qu’il ne fussent espié, si n’ont eu plus de secours qu’il sont venuz devant Ydonie (sic). Lors ne demoura gueres que li hermitages fu touz pourpris de maufeteurs qui par le bois avoient quis et queroient les .II. compaignons qui eschapez leur estoient. Dyalogus, aussi comme affit, quant il vit l’ermitage, si dist que il se vouloit confesser a l’ermite et mist pié a terre et est venuz en l’ermitage et trouva le jone hermite seant enmi la maison, si demanda : « Quel gent a il ceenz ? » « Sire, dist cil, nous y sommes. » « Et ou en a plus ? dist il. » « Sire, dist cil, qui ot paour, en cele chambre est mon mestre et .II. autres preudommes. » Dont vint Dyalogus en la chambre et trouva le viel hermite et les .II. chevaliers en l’abit, comme devant est dit. Dont cuida qu’il fussent hermite et les salua et dist : « Liquiex est li maistres de touz ? » Et quant Mirrus l’a veu, si l’a cougneu a ses armes. Dont ne li voult respondre de courrouz, ainz li fist signe que ce estoit cilz qui estoit el lit. Dont sont andui issu de la chambre, et Dyalogus s’est assis delez lui et li dist : « Sire, tornez vous. » Dont ne li a mie cil respondu, qu’il ne l’a pas oÿ. A l’autre foiz l’a si haut escrié que cil qui dehors l’atendoient s’en sont gabé. [c]
            174 <c ana="lettrine 2">Q</c>uant Ydoine oÿ Dyalogus, si li a demandé qui il estoit. « Je sui, dist il, <num>i</num> chevalier malfaiteur. » Et dont li a commencié a compter moult de douleurs que il avoit faites et de teles qui onques de lui n’avoient esté assouvies, mais ce disoit il pour lui tempter, meesmement comment il avoit fait les messages traïr et occirre. Et quant Ydonies (sic) l’ot escouté, si li dist : « Amis, en est ce mal fait ! » « Par foi, dist Dyalogus, je sai bien que ce n’est mie si bien fait comme une fine merveille, mes ainssi me plaist. » Dont li dist Ydonies (sic) : « Dont n’en estes vous mie repentanz ? « Oïl, dist il, en tele maniere que je voudroie ja tenir les autres .II. qui hier nous eschaperent en tele maniere que jamais jour de ma vie ne deusse bien faire ! »
            175 <c ana="lettrine 2">Q</c>uant Ydonie l’a entendu, si a fait le signe de la vraie crois seur lui et li dist : « Va de ci avenu. Je te conjur de par celui que j’ai servi grant temps que tu n’aies nul pooir de ceenz plus arrester, se ainssi n’est que tu aies volenté de toi amender. » Dont sembla a Dyalogus que .X. deables le pristrent par les costez et par les espaules et l’ont porté hors de leenz par tel vertu que il cuida bien estre mors. Et quant il vint hors, si l’ont mis jus en tel maniere qu’il n’ot pooir de lui aidier. Et quant il vit ce, si sot maintenant que ce estoit aussi comme venjance de Dieu, et pour ce ne se repenti il mie, ainz jura que, s’il eust illecques feu, que il arsist l’ermitage et ceulz [d] qui dedenz estoient. Dont dist li uns : « Ce ne ferez vous mie : on ne doit mie faire touz les maus que on porroit, car sachiez que il sont bonne gent. » « Pour ce, dist li desloiaus, que je sai que il sont bonne gent le voudroie je faire ! » Atant ont remonté Dyalogus et se sont d’ilec partiz par tele aventure com vous avez oÿ.
            176 <c ana="lettrine 2">Q</c>uant li dui compaignon ont ce veu, si ont dit que Diex les avoit visitez par biau miracle, et si distrent qu’il ne se devoient mie desesperer pour chose qui avenue leur fust quant Diex les avoit delivrez de ceulz qui pour occirre les queroient et si[unclear/transparence/début]?[unclear/transparence/fin] avoient veuz a leur iex. Dont sont venu a Ydonie et li ont dit : « Sire, ceulz de ci s’en vont. Ce sont celz qui nous ont mis en tel point comme nous vous avons compté. » « Mi bel enfant, dist-dist (sic) il, ja ce feu par ce deable qui de ci s’en va, car il venoit a moi a confession et si n’estoit de riens repentanz. Et Dieu, qui maint bien m’a fait, m’en a delivré. » Dont parlerent de mout de choses et meesmement a la requeste de l’ermite se sont li dui compaignon confessé moult curieusement, et les a li sains hom endoctrinez et mis en bonne voie de bien faire. Et quant il orent ce fait, si fu nuit, et se sont apresté d’aler ent pour ce que il savoient bien que la pucele les atendoit. Il se sont garni de leur armes et ont pris congié a l’ermite moult doucement et l’ont moult me‹c›[r]cié de ce que fait leur avoit. Atant sont monté seur leur [e] chevaus, et li joenes hermites les a mis a la voie, qui ne leur pooit faillir jusques a Gonfort. Quant il furent la venu, si fu moult grant partie de la nuit alee. Il sont venu a la porte et ont huchié que on les lessast enz entrer. Li portiers, qui sages en estoit, au plus tost que il pot leur a ouverte et leur dist : « Biaus seigneurs, vous soiez les bienvenuz ! » « Amis, distrent il, Diex te beneye ! » Dont les a cilz fait descendre et leur dist que il l’atendissent illeuc tant qu’il eust mis leur chevaus en l’estable, et il si firent. Dont n’est mie cilz trop demorez que il revint a eulz et leur dist : « Biaus seigneurs, venez aprés moi ! » Dont les a cil menez en une moult riche chambre, et de cele en une autre, et dont ont trouvé la pucele, qui les atendoit, o lui une damoisele. Et quant ele a veu les chevaliers, si est venue contre eulz et les a moult tres bel saluez. Et ceulz li ont leur salus rendus, et puis li dist Mirrus : « Damoisele, comment vous est ? » « Sire, dist ele, ainssi comme a Dieu plest ! Et qui estes vous ? Me connoissiez vous de noient ? » « Par foi, dist il, si fais, mais il me semble que vous m’avez ja mescongneu, si n’est mie grant merveille. » « Sire, dist ele, se je vous veoie desarmé, espoir que je vous congnoistroie miex. » Dont [exponctué/début]i[exponctué/fin] leur a dit qu’i se desarmassent, car il estoient hebergié. « Voire, damoisele, se vous nous voulez asseurer. » Et quant ele l’a entendu, si l’a congneu a la parole et li dist : « Ha ! Mirrus, estes vous ce ? » « [f] Damoisele, dist il, voirement sui je ce. Par foi, damoisele, dist il, la verité vous en dirai assez a temps, mais que, pour Dieu, que nous soions asseuré de vous. » « Certes, sire, dist elle, soiez certains que je ne vous veul mie traïr. Ne fust ore que pour le preudomme qui ci vous a envoiez et m’eussiez mon frere occis a tort, si n’avriez vous garde de moi pour l’amour de lui, si vous metrai a sauveté et nient ne fust de lui, si vous ai je fait atendre a touz les trespas de vostre chemin et vous fesoie asavoir que pour mon frere ne lessissiez mie que vous par moi ne revenissiez, car j’avoie grant desir de parler a vous. » « Damoisele, distrent il, bien va la besoigne selonc toutes aventures. » Dont se sont fait desarmer a .II. damoiseles, qui trouverent leur haubers rous et despanez et eulz meismes trop durement navrez. « Certes, dist la damoisele, bien avez eu mauvés encontre puisque vous de ci partistes ! Dites moi comment ce a esté. » « Ce vous dirons nous bien », dist Myrrus. Quant il furent desarmez, si leur furent aportees robes, que il vestirent. « Sire, ce dist la pucele, je croi que vous ne menjastes hui. Avant que je plus vous enquiere voil je que vous soupez. » Dont a fait metre <num>i</num> petit banc devant <num>i</num> lit et la a fait estendre une nape et les a fait souper tant que il furent bien servi a leur volenté et de bonnes viandes. [f. 165] Quant il orent soupé, si leur a enquis la pucele comment il avoient esploitié depuis que il se partirent de leens. « Par foi, damoisele, dist Mirrus, volentiers le vous dirai. »
            177 D[lettrine2]ont ne volt lessier que, tout en cele maniere comme avenu li estoit depuis que d’ilec s’estoit departiz, que tout ne li ait compté de chief en chief. Quant la pucele l’entendi, si a geté moult granz souspirs et loa moult Nostre Seigneur de touz ses consentemenz et dist : « Biaus sire Diex, voirement consentez vous les malices ! Mais au derrenier paiez vous a chascun sa desserte. » Lors dist : « Biaus seigneurs, loez Dieu de ce que il vous a jusques ci amenez a sauveté, car bien sachiez que, se vous fussiez alez vostre chemin, que vous fussiez destruit. Et sachiez que il ne sera jamais heure de ci a <num>i</num> mois. que li chemin ne soient aguetié, soit de Dyalogus ou soit de Ascanus. Mais il vous pueent bien aguetier pour noient, car vous de ceenz n’istrez devant que vous soiez bien asseurez d’eulz, se engins et sens ne me faut. » « Damoisele, distrent il, grans mercis, car poi vaudroit la force de .II. chevaliers contre .XX. ou .XXX. Et sachiez de voir que, se nous de nos plaies estions gueriz, ja pour .V. chevaliers ou pour .VI. ne lairions nostre chemin a aler ne ne sejornerions en cest paÿs, si vendrions en Frise. » « Par Dieu, ce dist la pucele, de ce vous veul je bien croire. Mais vous soufferrez tant que vous serez touz [b] gueriz, et je vous aiderai de ce que vous avrez mestier, et ceenz n’avez vous garde se bonne non. » En tele maniere demorerent li dui compaignon avec la pucelle. Si me veul ore de eulz taire, car bien y savrai repairier quant il en sera temps et lieus, et veul venir a <num>i</num> de leur garçons qui eschapa des traïteurs quant li .VIII. furent occis de leur compaignie sanz leur garçons, et cilz s’en vint par fiere aventure par divers paÿs en Frise.
            [rubrique/début]Comment le garçon eschapa des traïteurs et s’en ala en Frise a Japhus, le filz au roy de Frise.[rubrique/fin]
            178 C[lettrine7]i endroit dit li comptes que, quant li garçons fu eschapez des traïteurs, il a tant alé que d’une part que d’autre que il est venus en Frise. Adont a enquis ou il trouveroit Japhus, le filz au roy de Frise. Il li fu enseignié en <num>i</num> chastel, et cilz ne fina tant que il y est venus. Et la trouva touz yceulz que il demandoit. Et quant li auquant l’ont veu, si li ont enquis nouveles. Il dist que il n’en savoit nulles qui bonnes fussent. Dont s’en [c] vint a Helcanus et s’est lessiez cheoir a ses piez et dist : « Ha ! sire, tout sont mort et occis vostre bon ami qui el message alerent ! » Quant Helcanus l’entendi, dont n’eust <num>i</num> mot dit pour tout le monde et n’en failli gueres qu’il ne tresala. Mais cil qui ot cuer et couvenable a geté <num>i</num> moult grant souspir et dist au garçon : « Lieve sus et ne di mot de ci adont que je t’en semondrai. » Lors a apelé le duc de Lembourt et son cousin, le filz au roy de Frise. Meismes Elyodorus ne volt il mie oublier. Et dont sont entré en une chambre et sont assis li uns delez l’autre. Et dont fu li garçons apelez, et li distrent que il leur contast comment il leur estoit avenu. Dont dist cilz : « Biaus seigneurs, que voulez vous que je vous die ? » « Amis, dist Helcanus, conte nous comment il est avenu de tes mestres. » Dont leur a cil conté comment Ascanus les avoit fait gaitier en la Forest de Vulgue et comment il en estoient partiz par bataille, aprés comment il estoient venu au chastel de Gonfort, ou la pucele leur avoit fait tele feste. Aprés leur compta comment <persName key="Gasus">Gasus</persName> avoit esté en Costentinnoble conseillier les messages et comment Mirrus prist bataille contre Malquidant et l’occist et comment il fu guetiez de Dyalogus et comment <persName key="Gasus">Gasus</persName> l’en delivra, et puis aprés comment il se partirent de Costentinnoble et s’en vindrent en la Forest de Vulgue, et la furent [exponctué/début]i[exponctué/fin] mort et occis de celui Ascanus, [d] qui a l’aler les avoit fait gaitier, si comme il cuidoit
            179 <c ana="lettrine 2">Q</c>uant li baron ont celui entendu, si ont fait moult grant duel et moult piteus. Qui dont oïst Helcanus comment il les regretoit, il ne fust nus qui grant pitié n’en deust avoir. Meismes Mirrus regretoit il tant piteusement que ce estoit merveilles. Et quant il orent cessé leur duel, si demanderent au [exponctué/début]i[exponctué/fin] garçon se cil estoient tant de gent qui les siens avoient assailliz que par nule aventure peust estre eschapez nulz d’eulz. Et cil dist que touz furent sorpris, et devant et desriere, et que bien furent .C. seur eulz .X. Et quant il oÿrent ce, si sorent bien que il s’estoient mis a desfense et que avant se feissent occirre qu’il se fussent rendu. « Par Dieu, dist Helcanus, ce est tout voir. »
            180 « S[lettrine2]ire, dist li dus de Lemborc, bien est drois que on ait conseil de ceste chose. » Dont parla Elyodorus : « Merveilles ai, dist il, que nous n’avons encore nul de ceulz qui alerent aus princes. Il ne puet estre, dist il, que nous n’en aions nouveles temprement. » « Par foi, dist Helcanus, mar en quier oïr nouveles puisque j’ai perduz mes bons amis ! » « Sire, dist li dus, souffrez vous : espoir que vous bonnes nouveles en orrez encore, dont vous touz liez serez. Mes or me dites : qui est cil <persName key="Gasus">Gasus</persName> qui si bien se prouva envers vos messages ? » « Par Dieu, ce dist Cliodorus, c’est <num>i</num> des plus souffisanz chevaliers du monde. Et vous di que il est preudom de son cors et est souve[e]rain baillif de toute la terre de Costentinnoble et me dist <num>i</num> jour qui passez est que sus sa vie il n’estoit mie pour el el paÿs fors pource qu’il ne vouloit mie que autres y fust qui le paÿs destruisist. Et bien me dist que, de quele heure qu’il puisse savoir qu’il y ait nul homicide ne que l’en veulle faire nul tort aus hoirs de Galilee, que ja puis confort ne aide n’en avra de lui Peliarmenus. » « Par Dieu, dist Helcanus, ce veul je bien croire ! Et bien m’a moustré semblant d’amour, a ce que je en ai oÿ, et qu’il a fait de mes messages. Et sanz faille je ai moult souvent mon seigneur de pere oÿ loer de lui. » Dont ont entr’eulz moult de paroles dites et moult de conseulz eus. Au chief de tout, Helcanus dist a Japhus, son neveu : « Quele aide avrai je de vous ? » « Cousin, dist il, toute l’aide que je vous porrai faire et de moi et des miens. Je la vous ferai volentiers, et vous parlerez a mon seigneur de pere et vous humelierez contre lui et li dites que il ne vous doit faillir au besoing et que il mete conseil en ceste chose, et je sai vraiement que il le fera. Et se ainssi estoit que il ne le feist, je et mes freres en ferions nostre pooir. » « Biaus cousins, ce dist Helcanus, grans mercis ! »
            181 D[lettrine2]ont orent conseil que il yroient au roy et parleroient a lui. Il s’apresterent l’endemain et n’ont finé, si vindrent la ou li roys estoit. Et quant il furent la venu, si li ont acointié [f] ceste chose, comment Pelyarmenus avoit esploitié de messages et comment il cuidoit qu’il les eust fais occirre. Quant il oÿ ce, sachiez que moult en fu yriez, et dist : « Biaus niez, sachiez que trop sui viex por aler si loing. Mais vez ci Japhus, mon filz, que je pri de tot mon cuer que il face tant de ceste chose que il n’en soit repris de nulz, car de ma personne n’en puis je autre chose faire. » Quant Japhus oÿ ce, si dist : « Et je el ne demant. » Dont fist signe a Helcanus qu’il en merciast son pere, et il si fist de ce que il pot. Adont se mistrent d’une part et orent conseil que il envoieroient par tout le roiaume la ou il porroient gent avoir, et il si firent, et que le tresor le roi estoit habandonnez a touz ceulz qui avoir en vouloient.
            182 D[lettrine2]ont furent moult esmeuz par toute la terre et en mistrent en poi de tens a leur volenté pour mouvoir du jour a l’endemain .XXXVI. mille. Quant li dus de Lembourc vit ce, si en fu moult joians et dist que de la seue part en avroit bien .X[exposant/début]M[exposant/fin], que chevaliers que sergens, dont li moins vaillanz cuideroit bien valoir <num>i</num> conte endroit de sa personne. « Biau sire, dist Helcanus, grans mercis ! » « Voire, dist il, et si vous en ai bien autant porchacié qui vendront [exponctué/début]q[exponctué/fin] de Galylee de quele heure qu’il en soient semons. » « Par mon chief, dist Helcanus, encore nous vendront g-genz (sic) d’ailleurs, car j’envoierai a mon oncle le roy d’Arragon et li ferai [f. 166] savoir comment il m’est. » « Sire, dist li dus, vous ferez bien. Mais qui y porrons nous envoier ? » « Par foy, dist il, je ne sai. » « Sire, dist Clyodorus, je yrai el message, se il vous plest. » « Par Dieu, dist il, amis, et je l’otroi. » Dont li fu li messages enchargiez, et il s’est aprestez, o lui <num>i</num> escuier et <num>i</num> garçon sanz plus, mais sanz armes n’i volt il mie aler, car Helcanus li conseilla.
            183 <c ana="lettrine 2">E</c>n tele maniere se mist Clyodorus en son chemin, et li autre demorerent, qui de jour en jour atendoient response des princes de Costentinnoble. Ne demoura que, .VIII. jours aprés, que .III. messages vindrent, qui Grece avoient cerchiee et aportoient la response de[exponctué/début]c[exponctué/fin] chascun. Mais tout en tele maniere comme li uns mandoit ne mandoit mie li autres. Quant li uns disoit : « Quant li emperieres Ca‹r›[s]sidorus vendra en sa terre, si comme il devra, nous ferons de lui comme de nostre seigneur », li secons mandoit que quant Helcanus, li ainsnez filz Cassidorus, vendroit en la terre quant il le voudroit faire, il en feroient tant que ja[exponctué/début]b[exponctué/fin] blasmez d’omme sage a son esgart, li tiers mandoit que Helcanus venist hardiement en la terre par lequel chief que il voudroit, et il yroit a l’encontre de lui a tout .VI. mille hommes, qui touz li seroient contraires de jusques a la mort. De ceulz y ot le plus qui ce li ont mandé, et si en y ot d’autres qui le contraire remanderent, mais il ne voudrent mie que [b] touz le seussent que hardiement venist contre Pelyarmenus a bataille, et il li aideroient, de ce fust il touz fiz.
            184 <c ana="lettrine 2">Q</c>uant Helcanus oÿ ce, si dist que il n’i avoit el que cil qui aidier li voudroient s’appareillassent, car plus ne vouloient atendre de aler sus Peliarmenus, et premierement sus Ascanus, car la estoit li passages. Dont se mist li dus au chemin et dist qu’il apresteroit sa gent si hastivement que bien cuideroit tost entrer en la terre, mais que trop ne se hastassent. « Sire, dist Japhus, alez et si hastez vostre besoingne, car de ma partie n’atendrai je ne vous ne autre, car bien ai gent pour entrer en la terre. » Dont se mist li dus au chemin, et Japhus et sa gent se mistrent ensemble. Et bien en y ot dedenz .XV. jours .XL. mille. Ce fu. .IIII. mille plus que il n’en cuidoit avoir du mandement premier, mais aussi comme tout le paÿs le suivoit pource qu’il avoit le non d’estre larges. Il en vindrent a la mer et trouverent les nes prestes. Dont entrerent enz et orent bon vent a leur volenté, et n’ont finé, si sont arrivé et venu a terre.
            185 D[lettrine2]ont sont les nouveles courues parmi Alemaingne et par les terres que Frison estoient hors issu pour aler en Grece. Et les nouveles vindrent la et estoient aussi comme tout pourveu, comme cil qui de jour en jour n’atendoient autre chose. Ascanus, qui bien savoit que il aroit a faire [c] au premier assaut, a fait sa gent entrer en ses chastiaus et a bien et richement garni sa cité de Nise, comme cele qui si fort estoit, comme il sera dit ci aprés. Frison, qui ne targoient se poi non, n’ont finé par leur jornees tant qu’il sont entré en Ytalie majour – ce estoit la terre ou Ascanus demouroit. Lors sont Frison enz entré et ont couru par le paÿs et fait moult grans domages a ceulz de la terre. Dont envaïrent villes et chastiaus et n’en trouvoient nulz qui longuement se peust tenir contre eulz, si que nul n’en pristrent a force qu’il ne meissent a l’espee ceulz qui dedenz estoient. Que vous feroie je mention de touz les assaus que il firent en la terre ? Sachiez que trop aroie a faire, car avant que je me taise cuit je bien anuier avant que j’aie raconté les grans assaus et les grans paines que Helcanus et li sien souffrirent, avant que .VII. anz fussent passe que il furent en Grece, avant que il eussent gueres de repos ne de sejour.
            186 H[lettrine2]elcanus et son cousin ne finerent, ainz vindrent la terre destrui[exponctué/début]s[exponctué/fin]sant et le paÿs et touz ceulz qui contre eulz estoient, et oïrent parler que Ascanus avoit o lui sa baronnie en la cité de Nise. Dont ne voudrent lessier que il ne se meissent cele part. Il ont tant alé qu’il ont la cité aprouchiee. Ascanus, qui bien savoit leur venu, pensa qu’il ne se lairoit mie assegier sanz trop ferir. Il ot sa gent aprestee et furent bien .XXX[exposant/début]M[exposant/fin]., [d] car Pelyarmenus li avoit envoié grant gent. Meismes Dyalogus y estoit, avec lui ses traïteurs, si comme Pelyarmenus les avoit banis de sa terre par la volenté <persName key="Gasus">Gasus</persName>, si comme devant est dist. Lors sont cil de la cité issu hors et se mistrent contre eulz. Li dui frere, qui toute jor avoient chevauchié par le paÿs, si comme dessus est dit, dont li ainsnez avoit non [exponctué/début]i[exponctué/fin] Heleus et li autres Nazareus, distrent qu’il vouloient estre les premiers a la cité asseoir. Dont leur fu otroié, et avoient chascun .X[exposant/début]M[exposant/fin]. homes en leur conduit. Japhus en avoit .XV[exposant/début]M[exposant/fin]. et Helcanus en avoit bien .XX[exposant/début]M[exposant/fin]. qui assez li estoient pres. Dont chevaucha premiers Nazareus et vit que cil de la cité estoient issu dehors. Lors fist assavoir a leur gent qu’il aroient estour. Dont chevauchieret serré et tant que entre la gent Nazareus avoit <num>i</num> chevalier qui moult estoit prisiez d’armes. Cil s’apensa que il ferroit avant. Et cilz chevaliers estoit apelez Melior. Si feri a l’aprochier cheval des esperons tant aigrement que trop fu bel a veoir. Et quant li autre l’ont veu, Dyalogus, qui el premier chief estoit, ne se fist pas prier, ainz a fait le cheval sentir les esperons et vint contre Melior si adroit qu’il s’entrencontrerent de si grant force que il ont mis les escuz en pieces et les lances en asteles et les hiaumes hors des chiez, mes onques pis ne se firent, ainz passerent chascuns [exponctué/début]o[exponctué/fin] outre, joinz en leur armes. A ce cop sont feruz ensemble. La ot <num>i</num> estour moult tres [e] dur. Nazareus, qui moult estoit fort et plains de grant chevalerie, s’est feruz en l’estour, et aussi firent cilz qui avec lui estoient. Et Dyalogus et li sien si aidierent moult esforciement, meismes uns princes d’Ytalie, qui Argus avoit non, qui la premiere bataille avoit, si esforcieement si aida lui et li sien que moult donnerent a souffrir a Nazareuz et aus siens. Que vous diroie je ? Tant ont li <num>i</num> et li autre chaplé que moult sont las et travaillié.
            187 A[lettrine2]dont s’est Heleus feru en la bataille, lui et les siens. Et d’autre part y est venuz Carus. Cil estoit freres Ascanus. Cil avoit o lui .V. chevaucheures. Quant cil se furent mis el tas, dont y peust on veoir des mors a grant foison en la plaine. Melior, qui les rens aloit assez cerchant, n’estoit pas oiseus, ainçois, si comme li comptes raconte, encontrerent li uns l’autre entre lui et Dyalogus. A celui estour eust esté pais de Dyalogus le traitre se n’eussent esté li sien, qui le secorurent. Moult se maintenoient l’une partie et l’autre bien, et tant que ce vint a la parfin que la gent Ascanus furent au dessouz, si comme l’en pot bien veoir.
            188 <c ana="lettrine 2">Q</c>uant li auquant virent ce, si se sont mis avant. Meismes Helcanus et li sien ne voudrent plus souffrir que il ne soient desrengié et feru en la bataille. Qui dont veist Helcanus sa terre chalengier, bien peust dire : « Cilz n’a cure que [f] nul tort l’en li face ! », car il aloit par la bataille ferant a destre et a senestre. Que mal de celui qui voie ne li feist ! Et d’autre part aloit Ascanus. Et cilz n’estoit pas hom comme autres, car si esragiement se penoit d’eulz confondre que bien cuidoit que nulz ne se peust prendre a lui. Dont feroit d’une part et dautre en tel maniere que moult estoient si cop redouté. Il avint par aventure que lui et Helcanus s’entrenconrent (sic). Adont ne s’entrecongnurent mie, comme cil qui n’estoient mie bon ami ensemble, ainz avoient moult grant desir de faire d’armes, et le jour en firent tant que bien fait a recorder. Il s’entrevindrent de si grant force et de si grant air, les espees es mains et les escuz mis avant, et leur chevaus estoient fors et roides, et eulz meismes de grant force esmeu. Dont ont ferus ja droit sus leur armes, que moult s’en tint a chargié tous li plus preus. Mais Ascanus fu si durement ferus d’un cop merveilleus que Helcanus li douna en tel maniere et de si grant force que il ne pot le cop endurer, ainz trebuscha a terre, lui et le cheval tout en <num>i</num> mont. Lors s’arresta Helcanus seur lui et le cuida metre a mort, mais tant y ot des siens que bien y parut, car, se li comptes ne ment, la eust Helcanus esté mort ou pris se il ne s’i fust si bien maintenu, et meesmement li sien, qui partout le sivoient, si comme faon leur mere. Que vous diroie je lonc prologue ? Tant y [f. 167] feri Helcanus et lui et li sien que par droite force Ytalien se sont retrait vers la cité avant que mestier fust que Japhus et li sien s’en fussent meslé. Dont virent il que noient porroient faire fors que de eulz faire occirre. Lors sont entré en la ville ceulz qui entrer y porent. Et sachiez que moult en y ot de mors et de pris et moult plus perilleus chaple y ot que on n’avoit pieça veu. Dont pristrent terre et d’une part et d’autre et ne demoura gueres que tot furent devant la cité. Et ont tendu tentes et paveillons partout la ou il porent et furent assez tost logiez. En tele maniere fu la cité assise de ceulz de Frise. Il fu tart, car la bataille avoit grant piece duré. Li pluseur qui navré se sentirent se firent desarmer et ont fait prendre garde a leur plaies. Il orent bons mires et furent bien garde. Cil qui du souper s’entremistrent le firent. Et quant il fu temps de souper, si s’assistrent et mengierent cil qui mestier en avoient, puis fu commandé le gait a .X[exposant/début]M[exposant/fin]. Frisons, et en fu souverains <num>i</num> duc de Lande, qui moult estoit bons chevaliers. La nuit passa et l’endemain vint. Dont sont li auquant alé veoir la cité. Dont l’ont veue si fort que bien leur semble pour assaut que l’en y feist que jamais ne deust estre prise. Dont dist Japhus a Helcanus : « Or ne vous esma[interlinéaire/début]ï[interlinéaire/fin]ez, car encore n’i avrons nous em piece esté .IX. anz ne .X. Et sachiez certainement que je ne m’en quier jamais partir, si avrai [exponctué/début]i[exponctué/fin] [b] mis Ascanus au dessouz ou il moi. » Et quant si homme l’ont oÿ, si ont chascuns pensé d’enforcier sa loge. Si me veul ore <num>i</num> poi d’eulz taire et veul repairier a Myrrus, qui de tout ce ne savoit encore riens.
            [rubrique/début]Comment Mirrus est demouré avec la pucele et y demoura par .II. mois entre lui et son compaignoon.[rubrique/fin]
            
         </p>
      </body>
  </text>
</TEI>
