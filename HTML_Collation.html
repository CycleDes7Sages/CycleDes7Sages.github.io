<html>
   <head>
      <meta http-equiv="Content-Type" content="text/html; charset=UTF-8">
      <title>Le Roman de Pelyarmenus</title>
      <title>édition en cours d'élaboration par Camille Carnaille, Prunelle Deleville, Sophie Lecomte (sous la direction
                    de Simone Ventura)</title>
      <link rel="stylesheet" type="text/css" href="ASSETS/Pelyarmenus.css">
   </head>
   <body>
      
      
      
<<<<<<< Updated upstream
       
       
      <h1><span class="headNum">[?]</span> Comment  <span class="persName">Helcanus</span> issi de prison et ala en la queste
         de <span class="persName"><span class="persName"><span class="persName">Nera</span></span></span>, <span class="del">sa</span> s'amie.</h1> 
      
      
      
      <h2><i><span class="figDesc">Enluminure sur 2 colonnes (a-b) et 16 UR. 
               <span class="persName">Helcanus</span>/persName&gt; sort de prison et 
               part à la recherche de <span class="persName"><span class="persName"><span class="persName">Nera</span></span></span> son amie, 
               en armes vers forêt hors d’un château grillagé avec deux hommes le saluant à sa sortie.</span></i></h2>
      
      
      <p><span class="paraNum">[482]</span>  
         <i><span class="c">C</span></i>i endroit dit li comptes que, quant <span class="persName">Helcanus</span> ot entendu la verité de <span class="persName"><span class="persName">Nera</span></span>, s’amie, que plus pres li point le cerchier et le querre que ne feist a retourner
         en Grece pour retourner a son pere et por lui faire aide ne aus autres barons. Adont
         se mist hors de Romme et ne fine de cerchier et de querre tout ainssi comme il cuidoit
         que la pucele fust venue a lui. Dont ne fina d’aler l’un jour aprés l’autre, tant
         que il s’embati par aventure en .I. trespas ou moult passoit de pluseurs manieres
         de gens, et caut que il fu hebergiez en .I. chastel, aussi comme il faisoit souvent,
         et enquist de sa besoingne si comme il li couvenoit faire. Dont le regarda li hostes
         de l’ostel et li dist : « Autre [exponctué/début]i[exponctué/fin][b/après l’enluminure]fois
         [...] esté demandee celle dont vous parlez. Mais or me dites s’ele vous est riens.
         » « Par foi, sire, si est ! » Dont li dist que ele li estoit si pres que li uns ne
         devoit faillir a l’autre. « Sire, dist il, je le vous di por une chose. Bien a .X.
         semaines passees que [exponctué/début]c[exponctué/fin] ceenz vindrent marcheant de
         Pise, et venoient d’Atheines. Si conterent ceens que .II. fames s’estoient mises avec
         eulz en mer et furent detenues pour leur mesfait par devers les mariniers. Et croi
         que eles ont puis eu a souffrir. Je ne sai mie se ce sont celes que vous alez querant.
         »
         483 <i><span class="c">Q</span></i>uant <span class="persName">Helcanus</span> oÿ ce, si li dist li cuer que ce estoient eles. Maintenant sailli em piez et s’apresta
         a cele heure meismes et vint a son cheval et monta sus et se mist cele part ou li
         hostes li avoit enseignié. Quant  il se fu mis au chemin, il fist poi de sejour, si vint au port tout droit dont cil
         estoient descendu qui la nouvele en avoient contee. Or avint, si comme Diex le voult
         la mener, que la nouvele estoit espandue partout de la pucele qui estoit encusee de
         l’enfant, et meismes des .II. mariniers qui avoient esté trouvé mort en la nef avec
         celes. Et quant <span class="persName">Helcanus</span> oÿ de ce parler, si fu a trop grant meschief et vint a .I. preudomme et li dist :
         « Biaus tres douz sires, dites moi se je porrai trouver qui la[exponctué/début]n[exponctué/fin]
         me menast. » « Par foi, sire, si ferez, car ja doivent mouvoir li ami et li parent
         de ceulz qui en la nef furent trouvé. »
         484 <i><span class="c">Q</span></i>uant <span class="persName">Helcanus</span> oÿ ce, si se pensa que il se metroit volentiers avec eulz et saroit se ce estoient
         celes dont il estoit en la queste. Et lors fist tant que il se mist avec eulz en mer,
         et orent .I. vent que Diex leur avoit apresté, et vindrent aussi comme par miracle
         au chastel, ainssi comme touz li paÿs y estoit assemblez pour la pucele jugier. Et
         quant cil virent la nef, si sorent maintenant que ce estoit la que on disoit que murdriz
         estoient li marinier. Et dont firent .I. duel merveilleus et vindrent au seigneur
         du chastel et firent leur plainte au plus grevablement que il porent. Et quant li
          sires entendi ce, si leur demanda se il savoient qui celes estoient. Il distrent
         que .II. mauvaises fames estoient, qui moult avoient fait de maus, dont fu <span class="persName">Helcanus</span> presens, qui li dist : « Sire, se je les veoie, bien vous en savroie a dire verité,
         si com je croi. Car tout aussi sui je en la queste d’une, dont je sui en moult grant
         doutance. » Quant li sires ot oÿ <span class="persName">Helcanus</span>, si l’esgarda et li dist : « Sire, bien soiez vous venus ! », car il sot bien en
         son corage que il estoit de moult grant affaire. Si li dist : « Ja assez [exponctué/début]i[exponctué/fin]
         tost les verrez au feu, car eles sont jugiees selonc la loy de ceste terre, se ensi
         n’est que eles ne se puissent desfendre. »
         485 <i><span class="c">Q</span></i>uant il oÿ ce, si se souffri tant qu’il verroit que on de les feroit. Dont furent
         li prince du paÿs mis ensemble. Et lors fu conté conment la pucele avoit la petite
         pucelete en garde et comme ele avoit geté le cri par quoi tout estoient assemblé.
         Dont y ot .I. preudomme qui dist : « Seigneurs, je de ma partie ne porroie mie croire
         que cele que on dit fust tele que ja eust crié quant ele cria se ele meismes l’eust
         fait. » « Par foy, dient li autre, tout aussi nous semble il. » Dont manderent a leur
         seigneur que il leur feist venir cele qui estoit accusee, et il si fist. Et quant
         il la virent, si l’esgarderent, et en celui regart en orent si grant  pitié que chascuns encommença a souspirer, et leur vindrent communement les lermes
         aus iex. Dont la prist li uns des preudommes et la mist a raison et li dist : « Amie,
         riens est de vous, a ce que j’entens. Dites[exponctué/début]v partiel[exponctué/fin]
         verité, et je vous asseur que ja n’en arez pis. » Quant la pucele l’entendi, si ne
         pot plorer, comme cele qui tant l’avoit fait que bien le pooit on veoir, et dist :
         « Sire, puisqu’ensi est que Diex m’a consenti ceste mort a avoir, dire veul qui je
         sui et comment Diex se venge de moi aujourd’ui. » Lors leur conta tout son errement
         et qui ele estoit et leur dist tout du commencement jusques en la fin comment il li
         estoit avenu et comment li seneschaus l’avoit requise et comment ele l’avoit refusé,
         par quoi ele meismes savoit bien que il en tele coupe l’avoit mise.
         486 <i><span class="c">Q</span></i>uant cil oïrent ce, si esgarderent li uns l’autre et firent la pucele traire arriere.
         Et lors parla li preudons et dist : « Avez vous oÿ merveilles ? » « Par foi, distrent
         il, voirement est ce grant merveille se ce puet estre voir ! » « Voir, dist li preudons.
         Par foi, ce vous ferai je savoir, mais que vous m’en laissiez couvenir. » Quant il
         oÿrent ce, si distrent : « Par Dieu, sire, oïl. Faites ent toute vostre volenté, et
         nous du tout nous y acorderons. » Quant cilz oÿrent ce, si manderent leur seigneur
         que il venist a eulz, et il si fist. Dont dist  dist (sic) cilz : « Sire, il nous couvient savoir qui cele damoisele encoupe de ce
         fait. » Et quant li sires oÿ ce, si respondi et dist que son fait l’encoupoit. « Si
         voire, dist li preudons. Mais nous trouvons en nostre loy que nus ne puet encouper
         autrui de mort d’omme se li fais n’est prouvez. » « Comment donc ! ce dist li seneschaus.
         N’est donc mie li fais prouvez quant li coutiaus fu trouvez en son lit touz sanglens
         ? » « Sire, dist donc li preudons, ce n’est mie souffisaument prouvé, quar la damoisele
         dit que vous meismes li boutastes et feistes meismes le fait ou feistes faire et par
         quoi ele est en tel peril. »
         487 <i><span class="c">Q</span></i>uant li seneschaus oÿ ce, si passa avant et dist : « Comment ! Dites vous de (sic)
         ? Je sui cilz qui envers touz hommes ferai estable qu’ele meismes l’a murdri et ceulz
         de la nef aussi. » « Par [exponctué/début]i[exponctué/fin] Dieu, dist li preudons,
         se ele desfendre ne se puet, si est bien raison qu’ele y perde. » Dont s’en vint li
         preudons a la pucele et li conseilla que elle deist hardiement que ce avoit fait li
         seneschaus et que ce li feroit ele recongnoistre avant que li doi jour fussent passé.
         Ainssi comme il li dist le fist la pucele. Dont fu li jours mis a l’endemain, que,
         c’ele ne se pooit descouper de ce dont li seneschaus l’encoupoit, ele estoit [f.2]
         jugiee a estre arse.
         488 <i><span class="c">C</span></i>este nouvele ala par la ville, et sot <span class="persName">Helcanus</span> que cele n’avoit nul champion. Si dist en soi meismes que ja pour ce [exponctué/début]i[exponctué/fin]
         cele ne perdroit la vie, quar avant feroit il la bataille que li seneschaus n’en eust
         sa deserte, tout ne seust il qui elle estoit. Et quant ce vint a l’endemain, si commanderent
         li jugeour que .I. champion et .I. feu fust fais de dehors la ville. Et fust li seneschaus
         aussi aprestez comme pour son cors desfendre de si vilain[exponctué/début]c[exponctué/fin]
         criemme, se ainssi estoit que la pucele peust avoir champion. Ainssi comme il le commanderent
         le firent. Dont vint la meschine a la pucele au seigneur du chastel et li dist : «
         Sire, puisque ensi est que vous voulez ma damoisele metre a mort, je meismes ne veul
         pas vivre, car tout aussi sui je coupable de la mort comme elle est. » « Par mon chief,
         dist il, bien le croi ! » Dont furent les puceles toutes .II. menees aus champs et
         furent mises en haut, si que touz les porent bien veoir. Li seneschaus fu touz aprestez
         et dist aus jugeours que il feissent ce pour quoi il estoient la venus. Lors fu crié,
         si que il fu bien oÿ, que, se il fust nulz qui la verité seust du murdre, que il le
         deist, et se il estoit seu par autre, cil qui le savroit et ne le diroit  tout seroit coupables de celui fait et de la mort recevoir. Dont n’en y ot nul qui
         mot deist adont fors que li seneschaus, qui dist : « Biaus seigneurs, je me presente
         devant vous que je ferai estable que la desloiaus a murdri la fillete de mon seigneur.
         Et se il est nul qui se pouroffre pour li, je sui cilz qui [exponctué/début]i[exponctué/fin]
         sousfisaument le ferai estable. » Dont vindrent li jugeour a la pucele et li distrent:
         « Damoisele, que dites vous du seneschal, qui vous accuse de ceste chose ? » « Je
         di, dist la pucele, que il meismes l’a fuit (sic) et pourchacié, de quoi je prie a
         Dieu, qui set tout le fait, que il par sa pitié me sequeure aujourd’ui, comme cele
         qui est desconfortee. Et n’ai qui me sequeure [exponctué/début]a[exponctué/fin] autre
         que Dieu. »
         489 <i><span class="c">A</span></i> cest mot ot congneue <span class="persName">Helcanus</span> la pucele et ne failli gaires que il ne se pasma de la douleur que il ot quant il
         la vit si tainte et descoloree. Il desrompi la presse, comme cilz qui bien fu a cheval
         montez a son voloir, et vint devant les jugeours, qui faisoient huchier que, s’il
         y avoit nul qui la pucele vousist desfendre, venist avant et il seroit moult volentiers
         receuz. Et adonc parla <span class="persName">Helcanus</span> et dist : « Biaus seigneurs, ne cuidiez mie que la pucele soit ci venue pour tele
         chose. Et mauvaisement savez qui elle est. Et je sui ci pour li, que elle n’i a coupes, a ce que
         li fel traitres li a mis sus, ainz li ferai jehir si avant, comme vous le voudrez
         jugier, que il meismes fist le murtre de sa main. Et se il est tel, que il le desdie
         : je le ferai estable et voir ! »
         490 <i><span class="c">M</span></i>aintenant que la-que la (sic) pucele ot veu <span class="persName">Helcanus</span>, si le congnut et ot tel joie que ele tressailli voiant touz ceulz qui la furent.
         Et dont, quant li seneschaus ot veu <span class="persName">Helcanus</span>, si fist semblant que de nule riens ne le doutast. Li .I. et li autre furent apresté
         pour la bataille faire. Dont s’esmerveilla li sires et touz ceulz qui la furent qui
         cilz estoit qui la bataille vouloit faire pour la pucele. Dont en vint li sires du
         chastel a lui et li dist : « Vassal, qui estes vous, qui ci vous pouroffrez de faire
         la bataille encontre mon seneschal, qui ci est, pour une murtriere qui mon enfant
         a mauvaisement murdri ? » Et quant <span class="persName">Helcanus</span> oÿ ce, si ot tel duel, comme vous porrez oïr, et dist : « Dant filz, a mauvais je
         vous prouverai aprés cestui que vous y mentez et que la pucele ne fist onques murtre,
         si comme je vous ferai congnoistre, se Diex plaist, en qui je croi, en ceste journee
         d’ui, se vous tiex estes que vous savoir le veulliez ! » Et lors quant li sires l’oÿ
         si hautement  parler, si pensa que sil en lui moult se fioit et dist : « Voirement le veul je savoir
         avant que vous m’eschapés ne ele aussi. »
         491 <i><span class="c">D</span></i>ont firent le champ widier et furent andui enz mis, et ot chascuns armeures teles
         comme a champion afferoit qui en bataille devoient estre. Il furent mis a leur liex
         et orent leur escuz et leur glaives tiex comme a eulz couvint. Li [exponctué/début]c[exponctué/fin]
         champs, qui par raison avoit esté souffisaument jugiez, fu bien gardez. Et quant li
         dui chevalier s’entrechoisirent, mal fu congneus li uns de l’autre, car li seneschaus
         le cuida metre a mort en poi d’eure. Et dont mistrent leur escuz a leur pis et estrainstrent
         leur glaives. Si mistrent trop durement grant paine a ferir des esperons que en poi
         d’eure se furent assemblé. Et feri li seneschaus si adroit que il mist son glaive
         en pieces et en asteles. <span class="persName">Helcanus</span>, qui avoit tel duel que onques mais il n’avoit eu greigneur, ne volt mie faillir,
         car si durement et si aigrement feri li seneschaus que il, vousist ou non, abati le
         cheval et lui tout en .I. mont. Lors fu li seneschaus trop durement bleciez au cheoir.
         Et li bons <span class="persName">Helcanus</span> se mist jus du destrier moult vistement au plus tost que il le pot faire et s’en
         vint, l’espee toute nue sachiee, vers lui. Mais onques si tost ne le pot faire que il fu em piez et ot s’espee
         sachiee. Et <span class="persName">Helcanus</span> s’en vint vers lui de si grant ire plains et embrasez fu de si grant maltalent que
         il le feri .I. cop si tres dur que il, vousist ou non, il le couvint metre a genoulz
         le mauvais seneschaus traitres, comme cilz qui tiex cops n’avoit pas apris a sentir.
         Dont le hasta <span class="persName">Helcanus</span> et le feri trop durement du pié en la poitrine, si qu’il l’abati tout envers. Si
         sailli maintenant <span class="persName">Helcanus</span> sus lui et li deslacha son hyaume, et adont li dist : « Rent toi, mauvais traytres
         desloiaus prouvez, et descoupe la pucele, qui coupes n’a en cest fait que tu li as
         mis sus mauvesement, car tu l’as toi meismes fait et pourchacié. Cilz. » Quant le
         traitre seneschal vit que il fu ainssi atrapé et mis au dessouz et que il ot le chief
         tout nu et que il li couperoit se il vouloit, si li a crié merci et dist: « Ha! vassal,
         dist li traitres, por Dieu souffrez vous de moi metre a la mort maintenant. Je vous
         en veul proier et requerre comme a franc chevalier que vous estes. Et je vous pRomet que je vous ferai riche homme. Et bien sachiez que je n’ai [exponctué/début]i[exponctué/fin]
         mie le murtre fait, ainz l’a cele fait pour qui vous me voulez occirre. » Et quant
         <span class="persName">Helcanus</span> oÿ le traitre ainssi parler, si le feri du pié derechief en la poitrine .I. si grant cop que il le fist pasmer tout estendu. Et adont l’eust <span class="persName">Helcanus</span> occis, mais il volt que le mauvais seneschal recongneust son mesfait. Dont revint
         cilz a lui et li dist : « Recongnois tost quiex tu es, ou je maintenant te couperai
         la teste ! » Et le mauvais ot paour et cuida venir a nierci par ses fausses paroles
         a son seigneur et dist : « Je dirai volentiers verité, mais que tu ne me toucches
         (sic) plus. » « Non ferai je », dist <span class="persName">Helcanus</span>. Dont hucha <span class="persName">Helcanus</span> ceulz qui le champ gardoient, et meismes le seigneur du chastel, qui la estoit present.
         Et quant il y furent touz assemblez, si recongnut li seneschaus comment il avoit esploitié
         du murtre et pour quele raison il l’avoit fait.
         492 <i><span class="c">Q</span></i>uant li jugeeur oÿrent ce, si distrent : « Biaus sire, assez en avez fait ! » « Par
         foi, dist il, voire de cestui. Mais encore en y a .I. autre qui il escouvient jehir
         ou je [exponctué/début]i[exponctué/fin] meismes l’apele de traÿson et de felonnie
         ! » Et quant li sires l’oÿ, si en ot tele paour que pour tot le monde ne se fust aatis
         a lui de bataille. Et dont dist : « Biau sire chevalier, bien croi que vous aiez la
         pucele noblement delivree par vostre proesce et par vostre bonne chevalerie, et bien
         est qui te partant. Et ide (sic) ma partie vous pardoing la mort de mon enfant comme
         a cele qui coupes n’i a, dont [ligne supplémentaire et entourée]je sui moult[fin]
         [f.3] [changement de main]liez, ainz le comparra cil qui mes anemis est que je tant
         amer souloie. » Dont n’i pot nul autre conseil mettre que, voiant touz ceus qui la
         furent, que li senechaus ne feust pendus et trainez. <span class="persName">Helcanus</span> vint a la pucelle et la trouva moult mal atiree. Quant ele le vit, si s’entrefirent
         tel joie que bien s’en pot on esmerveillier, meismement cil qui riens n’en sorent.
         Dont vint li sires du chastel a eulz et les conjura sus touz les sains de paradis
         que il li deissent verité qui il estoient. <span class="persName">Helcanus</span> ot paour, conme cil quil ne vouloit pas que on le seust ou paÿs que il feussent devant
         ce que on seust la verité de Gresce, si dist : « Biau seingneur, se vous courtoisie
         nous fesiez, moult bien vous seroit merié. Et vous diroie volentiers qui nous sonmes,
         sauf ce qu’il ne fust seu en nul lieu ou nous eussions a souffrir. » Dont li jura
         li sires sus l’ordre de chevalerie que de par lui ne dame dont il se peust garder
         il n’avroit garde se bonne non. Adonc li dist il qui il estoit et dont il venoit et
         de la pucele li dist il toute la verité. Quant il oï ce, si fu touz esbahis et dist
         : « Ha ! sire, pourcoi ne me feistes vous sage avant que encontre le traitre vous
         deussiez combatre ne entrer en champ ? » « Pour ce, dist il, que je i sui a temps
         venus. »
         493 <i><span class="c">L</span></i>ors pristrent la pucelle et l’en amenerent  en la ville a moult grant joie. Et commanda li sires que touz fussent aprestez de
         fere feste, car moul (sic) avoient mespris vers eulz sanz raison. Si ne fu onques
         mes tel joie menee a nule gent tant com il fu a la pucelle et a <span class="persName">Helcanus</span>. Meismement, li sires fist venir sa fenme deschaucé et en lange et eschevelee, et
         la fist cheoir aus piez a la pucele et crier merci de ce que elle li ot fet et dit.
         Dont la leva la pucele et li dist : « Dame, je le vous pardoing moult bonement, car
         je sai bien que vous n’estiez pas sage de ce dont vous estés maintenant. Si en est
         ore seu le droit par quoi il n’i doit point avoir de hayne, car tant m’avez fet en
         autre maniere que je le vous pardoing de bon cuer, et Dieu si face ! »
         494 <i><span class="c">A</span></i>insi fu la pucele delivree par grant miracle de Dieu, et li enquist <span class="persName">Helcanus</span> de tout son estre puisque il ne l’ot veue, et ele li dist tout ce que elle avoit
         eu a faire, et il meismes si li dist du sien affaire toute sa volenté. Et aprés furent
         tant avec le chevalier que .XIII. jours furent passé. Li prince dont j’ai devant parlé
         avoient tant alé qu’il avoient oïes nouvelles au port ou il avoient passé que .II.
         damoiselles estoient ainsi acusees a Cartagien de tel fait. Dont firent nes aprester
         et ne finerent de nagier, si furent la arrivé. Si cuidierent ou chastel estre honni
         et deceu. Il clostrent les portes et vindrent au seingneur et distrent que grant gent estoient au port
         arrivé. « Qui sont il ? dist il. » « Par foy, sire, nous ne savons, mes il dient que
         il sont de Gresce et quierent le chevalier qui a outré nostre seneschal. » Quant il
         oï ce, si sot bien que il queroient <span class="persName">Helcanus</span>. Li sires si vint a lui et li dist : « Lains sont arrivé grant gent qui vous demandent.
         » Dont sailli <span class="persName">Helcanus</span> em piez et vindrent aval lui et le seingneur. Adonc regarda <span class="persName">Helcanus</span>, si vit Daphus, Josyas, Mirrus, <span class="persName">Japhus</span> et le duc de Nise et moult des autres qui moult lor plut. Il s’escria en haut : «
         Bien viengnent tuit mi bon ami, que je tant couvoite a avoir ! » Et quant il orent
         aperceu que ce fu il, si ne fu onques tel joie menee comme on pot la veoir. Dont leur
         enquist la verité de Grece, et il li distrent tost et a briez mos. Dont se mistrent
         ens ou chastel et furent .VII. cens, que povres que riches.
         495 <i><span class="c">Q</span></i>uant li sires les vit touz assemblez, si ot paour que <span class="persName">Helcanus</span> ne se plainsist de lui, mes non fist, ainz s’en loa moult, et entendirent li baron
         a la pucele et a lui fere feste, conme cele qui auques estoit revenue a point selonc
         ce que elle avoit esté menee. Quant Josyas pot a li parler, si li dist : « Suer, or
         avez fet vostre volenté. » « Frere, dist elle, vous dites verité. Je ne vousisse mie
          que je ne l’eusse fait. » Atant le lessierent ester, et <span class="persName">Helcanus</span> demanda nouvelles de son pere et de <span class="persName">Dorus</span>, son frere, et des autres barons. Il distrent qu’il estoient demourez en Grece et
         estoient a moult grant meschief de lui et que pour Dieu il reperassent tost arriere
         pour mettre em pes eulz et les siens. Il dist que si feroit il. Il pristrent congié
         au seingneur du chastel et apresterent leur erre et distrent que moult bien leur seroit
         rendue la courtoisie qu’i leur avoient faite. Li sires dist que il onques mes riens
         n’avoit fet si volentiers.
         496 <i><span class="c">A</span></i>tant se departirent de lui au matin et ne finerent par leur journees, si vindrent
         devant Constentinoble. Et quant il aprochierent la cité, si le firent asavoir a l’empereeur
         et a <span class="persName">Dorus</span> et au conte de Flandres et a Edypus, son oncle. Dont ne fu mes tel joie menee conme
         on fist alors. Li emperieres meismes conjoui la pucele si souffisaument que moult
         li dut il souffire. Et aprés tout ce, sanz nulle autre besongne faire, volt <span class="persName">Helcanus</span> parler a l’empereeur a conseil et demander a Josyas sa suer, et il si fist. Et quant
         il ot fet sa requeste, Josyas li otria moult doucement, et ainsi fu li mariages fais
         aus us et aus coustumes du paÿs. Et quant ce fu fet, li empereres fist sa feste fere
         si grande que au jour d’adonc n’avoit  eu greingneur. Et quant se vint aprés ce que la feste fu finee, si parlerent li prince
         a l’empereeur de la pais de li et de ses enfanz. Dont n’i ot nul qui soufisaument
         peust autre pes fere que li emperiereres (sic) demandoit celui qui les enfanz devoit
         avoir murdris, meismement Cleo<span class="persName">Dorus</span>, que li rois d’Arragon tenoit en sa prison. Li rois s’escusoit de lui, mes il disoit que, se il pooit venir
         a pes couvenable, que il li rendroit sain et hestiez. Dont li dist li emperieres que
         de nule pais ne li parlast de si adonc que il averoit Cleo<span class="persName">Dorus</span>, l’onme du monde que il avoit trouvé de plus grant foy. Quant li rois oï ce, si fist
         tant qu’il vint a lui sain et entier. Et quant il fu venus, il meismes si fist tant
         envers l’empereeur que il ot bonne pais et li jura foy et loiauté, et plus que a touz
         les honmes du monde, et dist que, se il de Rome ne faisoient du tot a sa volenté, que il n’avroient pieur anemi de lui. Et quant
         Pelyarmenus sot que tout estoit venu a pais couvenable fors lui, si manda <span class="persName">Helcanus</span> que il pour Dieu venist a lui.
         497 <i><span class="c">Q</span></i>uant <span class="persName">Helcanus</span> oï le mandement de son frere, il i vint. Dont ne fu il nul, tant eust dur cuer que
         cil eust veu Pelyarmenus, que grant pitié n’en peust avoir, car il fondoit touz en
         lermes et en plors et disoit : « Frere, se vous saviez la bonne repentance que j’ai de vous, se ainsint estoit qu’en vous eust point
         de pitié, je sai de voir que vous ne me tenriez ne jor ne heure. Et bien vous fais
         asavoir que, se je puis avoir merci que vous estes mon frere sanz doute, que se en
         moi n’avoie pitié, si en doit doit (sic) il avoir en vous selonc le bien que on en
         dist. » Tant li dist Pelyarmenus de douces parolles que <span class="persName">Helcanus</span> vint a touz les princes et leur pria que il li aidassent a prier a l’empereeur de
         la pais. Il furent moult joiant de ceste priere et vindrent a l’empereeur et li chaïrent
         aus piez et li distrent que il eust pitié de Pelyarmenus, son filz. Il dist a touz
         ensemble : « Biaus seingneurs, alez, si en faites vostre volenté ! » Dont en jeterent
         le fes sus <span class="persName">Helcanus</span>. Il vint a <span class="persName">Dorus</span>, son frere, et li dist que il eust merci de Peliarmenus, son frere. Il dist que il
         n’averoit pais convenable a lui pour honme qui en seust parler se il ne li rendoit
         Dyalogus, qui lui et sa suer cuida avoir murdris. Pelyarmenus jura que il li rendroit
         dedens brief temps a faire sa volenté.
         498 <i><span class="c">A</span></i>insi fu la pes ordenee, et se remist li rois a aler vers Rome. Li autre baron revindrent a l’empereeur et vodrent prendre congié. Li empereres
         regarda chascun et dist que nulz d’eulz ne se partiroient de lui « si li avrez rouvé
         un [f.4] don », et celui leur donroit il que qu’i li deust couster, mes qu’il en peust
         finer. Et adonc se tut chascuns fors <span class="persName">Dorus</span>, qui dist : « Vez ci mon seingneur le duc, qui ma resuscité et nourri et mis de mort
         a vie. Il doit premier faire sa demande. » « Filz, dist il, et je l’otroi. » Quant
         li dux oï ce, si fu moult joians et dist: « Sire, je ai une vostre fille, et cele
         vous demande je avec Leus, mon chier filz. » Quant li empereres oï ce, si ne li volt
         mie escondire, ainz li dist ceste chose : « Sire dux, je ne vous vueil mie escondire,
         ainz en sui mout liez pour l’amour que je ai a vous et a lui. Je doing a Leus autre
         chose, car je veil qu’il soit dux d’Athainnes, que celui qui l’a esté ne revendra
         plus a ce qu’il le soit. » Et quant Leus oï cest otroi, si l’en chaÿ aus piez et l’en
         mercia si com il dut, et ainsi firent tuit li baron et distrent que miex ne la pooit
         il emploier. Dont aprés fu Mirrus apelez, et li dist <span class="persName">Helcanus</span> : « Amis, vous m’avez moult loiaument servi. Je vueil que vous aiiez vostre deserte.
         » « Sire, dist il, moult sui bien paiez, la merci monseingneur vostre pere, qui m’a
         donnee la riens du monde que je plus amoie, par quoi je m’en doi bien tenir atant,
         car assez ai terre plus que a moi n’apartient. » « Par mon chief, dist li dux, ainz
         vueil que vous teniez de moi Laomedon. » « Sire, sire, dist il, si a gente pRomesse ! » Dont l’en cheï as  piez, et li empereres si l’en leva et li donna la duchee qui moult iert souffisanz.
         Elegius, son compaingnon, donna il aussi grant terre, et tout aussi fit il a maint
         autre. Mes de touz les autres dont j’ai fet mencion n’i ot nul qui plus vosist avoir
         de l’empereeur ne de son filz, car, tout estoient riche honme en leur païs, si ne
         vodrent demorer en la terre. Meismes dist Daphus que pour riens el ne demourroit que
         il n’alast arriere, dont il s’iert partis ainsi conme devant ai dit. Mes touz cist
         freres furent riche ou païs fors Fremor, qui dit que tout aussi se remetroit il en
         sa terre.
         499 <i><span class="c">Q</span></i>uant il orent ceste chose ordenee, si l’ot pria (sic) a touz ensemble que il tant
         sejournassent o lui que il eust sa chiere fille veue, car il la desirroit plus a veoir
         que riens du monde, et il meismes vouloit que touz feussent aus noces, et il li otroierent.
         Dont se mist <span class="persName">Dorus</span>, o lui Borleus et moult d’autres barons qui au chemin se mistrent, si errerent tant
         que il vindrent a Lembourc. Et quant la duchesse les vit, si ot tel joie que nul ne
         doit demander la grant joie qu’ele ot. Et aprés la joie qu’ele fist sot elle la besongne
         que il furent venus querre, dont fu sa joie enforciee. Lors quant Cassidore et le
         duc se furent conjoï, si li distrent que li empereres estoit en  Gresce et avoient tout le paÿs aquité. Dont ot moult grant joie et loa Dieu Nostre
         Seingneur de tout son cuer. Et aprés ce si li dist <span class="persName">Dorus</span> : « Ma suer, nous sommes ci venus a vous, car nostre pere vous a donnee a mon compaingnon
         Leus, et sera duc d’Athainnes et vous duchesse. »
         500 <i><span class="c">Q</span></i>uant elle ot son frere oï, si fu moult liee et moult joiant de ce mariage, car sus
         touz honmes amoit elle le damoisel, si dist : « Frere, je sui a la volenté de mon
         pere, si ferai ce qui li plera, car a‹insi›[nul]honme je ne vousisse estre donnee
         se a lui non. » « Par Dieu, dist il, aussi ne voudroie je. » Dont apresterent leur
         affere et vint Cassidore au duc et li dist : « Sire, puisque il est ainsi que je aler
         m’en doi, sanz madamoiselle vostre fille ne m’en doi je mie aler, ainz vous pri que
         vous la moterez (sic). » « Damoisele, ce dist <span class="persName">Dorus</span>, et je le vueil par mon chief, puisqu’il vous plest. Et je sanz li me metroie moult
         a envis au chemin. » « Sire, ce di[unclear reason=trou] li dux, et je l’otroi. » «
         Je voudroie, dist <span class="persName">Dorus</span>, que vous en fussiez si joians conme je diroie par maniere que vous la me vousissiez
         donner, aussi com mon pere a fet ma suer a vostre filz. » « Par foy, sire, ce dist
         li dux, ja mar le pensseroie fere, car li empereres donne grant chose a sa fille quant
         il li donne la duchee d’Athainnes, et je de ma terre ne puis riens donner a ma fille
         se ce n’est  par l’otroi de Leu’s (sic), mon filz, et de ses freres. Se je cuidoie que vous la
         vousissiez avoir et li otrois de l’empereeur i fust, je feroie tant que je vous feroie
         avoir la duchee de Lucembourc et la contee avant que li marchiez n’en fust fes. »
         « Sire, dist il, moult seroit grant chose, et je vous asseur que ja autre n’avrai
         mes que je sanz terre la deusse prendre. »
         501 <i><span class="c">Q</span></i>uant se sot la pucele, si ot tele joie que nule fame ne pot plus avoir, car ele l’amoit
         si en son cuer que moult en souffroit grant painne. Si avint que li dux ot apresté
         son erre et ot dames et damoiselles a grant plenté. Meismement la duchesce volt il
         mener et .III. autres damoisiaus a filz, que il avoit sanz Leus. Dont se mistrent
         en leur chemin. Ci ne vueil fere mencion de leurs journees, car si esploitierent qu’il
         vindrent en Gresce en mains d’un mois. Dont firent savoir leur venue en Constentinoble.
         De toutes les festes dont j’ai encore oï parler, n’i ot nule si grant conme ceste.
         Quant tout li prince et li duc qui demouré estoient orent divers acesmemens et issirent
         hors de la cité contr’eus, la ot mainte lance brisiee et maint biau cop donne. Li
         empereres conjoï sa fille, meismes la duchesce et les autres dames dont il i ot moult
         grant plenté. Autresi firent li baron et entrerent en leu fermeté de la ville a grant
         joie. 
         502 <i><span class="c">Q</span></i>uant il furent tuit descendu et monté amont ou palés, si vint <span class="persName">Dorus</span> a son pere et li dist : « Sire, se vous voulez loer une chose qui moult me plest,
         vous feriez adonc ma volenté, et vous en savroie moult ‹…›on gré. » « Quele, filz? ce dist le pere. » « Par foi, dist il, je le vous dirai.
         Vez ci le duc, a qui filz vous avez donnee ma suer. Il a une pucelle a fille, qui
         moult est gente et plainne de grant biauté, si avons esté nourris ensemble. Et tant
         est la chose alee que ele a mon cuer et elle m’a s’amour otroiee, et li dus si me
         veult donner avec li grant terre, mes que ce soit vostre volenté et la moie. » Quant
         li empereres oï ce, si conmença a sourire et dist : « Biau filz, et ne la voulez vous
         avoir ? » « Pere, dist il, oïl, se il vous plest. » « Par mon chief, dist il, voirement
         me plest il moult, car je ainme moult le duc, et vous aussi devez fere. »
         503 <i><span class="c">Q</span></i>uant <span class="persName">Dorus</span> ot l’otroi de l’empereeur, son pere, si fu moult joians et moult liez et vint a son
         frere et li dist en tele maniere ce qu’il avoit oï de son pere, et son frere li otria
         aussi. Dont vindrent au duc ambedui et li demanderent la pucele. Quant li dux oï ce,
         si fu moult joiant et dist que tele requeste ne doit il pas refuser et leur en fist
         l’otroi moult amiablement. Dont vint a son filz et li dist : « Moult vous est hui
         creüe grant honeur quant vous avez la  fille a l’empereeur et la duchee d’Athainnes et encore plus ! Quant <span class="persName">Dorus</span> veult avoir vostre sereur a fenme, mes il couvient que nous li dongnons terre. »
         Quant Leus entendi ce, si ot tel joie qu’il ne sot que respondre fors que il dist
         : « Pere, je lor vueil donner toute la terre qui me pourroit escheoir de vous, car
         je en ai assez en Gresce, se je vueil l’empereeur servir. » « Filz, dist il, moult
         estes sages, car je l’otroi, et maintenant li donrai la conté de Lucembourc en sa
         main, et aprés moi tendra la duchee et sera sire de tout le paÿs. » « Certes, dist
         Leus, et je l’otroi. » Dont vindrent a <span class="persName">Dorus</span> et li distrent ceste chose, et il mie ne la volt refuser, ainçois en fist la pucelle
         arrester par la requeste de ses freres et de son souverain.
         504 <i><span class="c">Q</span></i>uant ces choses furent devisees, si espouserent la damoiselle. Ne demoura mie que
         la joie et la feste ne fust tele que toutes les autres n’avoient esté riens envers
         ceste, car onques mes chevalier ne se penerent tant com il firent ceus qui la furent.
         Et distrent touz ensemble que les noces <span class="persName">Dorus</span> et Leus furent estraites de <span class="persName"><span class="persName">Nera</span></span>, la fame <span class="persName">Helcanus</span>. Et dont i ot .III. dames qui moult se porent amer, et saz (sic) faille bien le moustrerent
         jusqu’en la fin, si conme l’estoire le raconte. Quant se vint ‹ci›[que] la feste dut
         departir si conme toutes les autres font, il pristrent tout congié a l’empereeur.
         Et quant il vit que [f.5] chascuns s’en vouloit aler, si dist : « Biau tres dous seingneurs,
         a Dieu soiez vous conmandez, conme ceus que jamés ne cuit veoir de ci au jour ou nous
         sommes touz semons, ce est au jour espoentable ou cilz tenra sa cort, qui est vrais
         deux et puissanz sus touz. »
         505 <i><span class="c">Q</span></i>uant il ot ce dist, si li vindrent les lermes aus yeux, et aussi firent il a touz
         les autres. Dont le baisierent tout li .I. aprés l’autre et sanz plus dire s’en partirent,
         conme cil qui orent grant pitié de lui, et orent li plusseur leur oirre aprestee.
         <span class="persName">Japhus</span> s’en ala en Frise, li quens de Flandres et Josyas en leur paÿs, Edypus en Galille,
         li autre prince chascun selonc ce qu’il estoient en leur contree, mes li aucun demourerent
         pour l’empereeur et ses enfanz faire compaingnie, meismement Daphus, Mirrus et li
         autre dont la compaingnie si estoit couvenable, tant que a l’empereeur vint une volenté
         moult diverse, car ne demoura que, .II. mois aprés ceste departie, qu’il apela Daphus
         et li dist : « Dous amis, mout ai eu en vous grant fiance. Et sachiez que moult ai
         eu a faire en divers lieus que onques je ne me vols tant fïer en chevalier conme je
         ai fet en vous. Pour ce vous vueil je dire une chose que je ai enpenssé a faire, mes
         que elle soit celee de vous. » « Sire, dist il, moult grans mercis. Autre fois vous
         m’avez fet honneur, si conmandez vostre volenté, et je sui appareilliez du faire tout a vostre conmandement
         si conme drois est et verité l’aporte. » « Amis, dist li empereres, moult grans mercis.
         Et je vous dirai ma volenté quele ele est, la merci de celui Dieu qui nous a fet et
         crié de noient, qui tant m’a donnees de graces en ce siecle desqueles je ne l’ai mie
         a sa volenté servi entre ses choses et moult d’autres. »
         506 « <i><span class="c">V</span></i>eritez est que les choses sont venues a bien en pluseurs lieus et en pluseurs manieres
         endroit que de mon empire, qui ci a esté empeeschiez. Et je meismes d’autre part que
         vous bien savez et bien ai mespris envers mon souverain, par coi je sai vraiement
         que l’ame de moi en sera dampnee se je n’en fas l’amende a mon vivant. » « Sire, ce
         dist Daphus, quele chose est ce ? Ja n’avez vous fet envers Pelyarmenus ne envers
         les autres que vous ne doiez. » « Certes, amis, dist li empereres, je non, mes vous
         savez bien que par ma folie je vous menai au Chastel Mignoit, ou je ai moult mespris
         et fait de ma volenté et choses qui sont contre Dieu et le salut de maint. » « Ha
         ! sire, dist il, sachiez que je n’estoie pas la et croi bien que vous aiez bone entencion,
         et je m’i acort. » Dont prist li emperieres Daphus en giemissant par la main, en lermes
         et en soupirs, et dist : « Dous amis, ce nest pas seingneurie d’estre en ce siecle
         ne d’avoir toutes ses  volentez, ainz est grant sens d’aquerre tresor en ceste mortel vie dont on puet avoir
         vie pardurable sanz fin. » Quant il ot ce dist, Daphus ne tint pas la parolle a truphle,
         ainz fu a ce menez qu’il dist : « Sire, veritez est. Et quant je tout avroie a-vroie
         (sic) avisé, seingneuries, richesces, chevaleries, riens ne valent se pour Dieu servir
         non. » « Par Dieu, frere, dist li empereres, verité avez dist. Or regardez donc a
         moi meismes, se je doi pensser conment j’ai vescu, quant Dieu m’a donné tant de belles
         graces que je puis et doie connoistre ! Et je sai de voir qu’en plusseurs manieres
         je l’ai courroucié, par coi ma conscience me reprent, et sai de voir que l’amende
         m’en couvient fere a mon vivant, ou autrement je ne seroie mie mis avec ceus qui seront
         en gloire sanz fin. »
         507 <i><span class="c">Q</span></i>uant Daphus l’ot entendu, si fu mout bonnement convertis et penssa en lui meismes
         que aussi avoit il vescu legierement, si dist : « Sire, sachiez que tot aussi puis
         je dire et fere de moi, si regardez et me dites en quele maniere vous en voulez ouvrer,
         et je au-aussi (sic) en voudrai faire. » « Amis, ce dist li emperieres, je ne le di
         pas pour vous, car je croi que vous soiez preudoms et que le cuer vous tent a raler
         a vostre fame, et je le vueil, que il est drois. Et je demourrai en cest païs ou je
         ferai ma penitance selonc le conseil  que Dieu me donra. » « Ha ! sire, cuidiez vous que sans vostre compaingnie me doie
         mettre au retour ? » « Amis, dist il, oï (sic), que sachiez de voir car, se Dieu plaist,
         jamais ne me metrai en l’ordure ou je ai tant demouré. Mes vous, qui par loiauté de
         mariage le poez faire et devez estre avec vostre fenme, a qui vous devez foy et loiauté
         a touzjours mes du monde, vous vous metez au retour et maintenez la terre et la bonne
         dame, car aussi le vous conmant je et vueil que vous le faciés. » Tant li dist li
         empereres et d’un et d’el que il li ot en couvent qu’il iroit arieres, mes avant voloit
         savoir a quoi il beoit. Dont li dist li emperieres que par le conseil d’un saint hermite
         vouloit ouvrer de sa penitance faire, mes il vouloit que nul ne seust ceste chose
         fors lui et le saint hermite qui demoroit en une forest moult estrange et loing de
         Constentinoble. Et quant Daphus l’ot entendu, si fu si durement temptez de fere aussi,
         mes onques ne li empereres ne li volt souffrir, ainz fist a Daphus aprester sa voie
         et prist congié a l’empereeur et a ses enfans en lermes et em pleurs. Et quant ce
         sot le duc de Lembourc, si ne volt plus ou païs demorer, conme cil qui en sa contree
         n’avoit lonctemps esté, meismement <span class="persName">Dorus</span> dist que il vouloit mettre sa terre  a point et fere soi connoistre a ses honmes. Si prist congié a son pere et a son
         frere, et tout aussi fist li dus. Adonc se mistrent au chemin et firent tant par leur
         journees conme bon leur fu tant que chascuns vint la ou il devoit aler. Si me vueil
         ore taire atant de eulz, fors de l’empereeur qui sa voie emprise avoit pour aler au
         saint hermite en une forest moult estrange et loing de Constentinoble.
         </p>
      
      
      <h1><span class="headNum">[?]</span> Ci devise conment <span class="rs">l’emperere</span> 
         trouva le <span class="rs">lyon</span> quant il ala parler a <span class="rs">l’ermite</span>.</h1>
      
      
      
      <h2><i><span class="figDesc">Enluminure sur 1 colonne et 12 UR. 
               <span class="persName">Cassidorus</span>, en armes à ronds rouges sur 
               fond jaune dans la forêt, rencontre le <span class="rs">lion</span> 
               en allant parler à <span class="rs">l’ermite</span>
               </span></i></h2>
      
      
      <p><span class="paraNum">[508]</span> 
         508 <i><span class="c">O</span></i>r dist li contes que veritez est, si com l’estoire le raconte et tesmoingne, que quant
         li emperieres ot la terre aquitiee, si conme nous avons devant dit, une nuit en son
         dormant li vint une avision et une vois, qui li dist : « Lieve to[interlinéaire/début]i[interlinéaire/fin]
         et t’en va, et si n’atens mie de la nuit jusqu’a l’endemain tant qu’alés tiens a faire
         ! » Ceste vois entendi li empereres et sailli sus tous esbahis et se vesti au plus
         tost que il pot. Lors fist tant  que sanz le seu de nullui issi hors de sa chambre et du palais et tout ainsi se mist
         hors de la ville tout a pié, apuié d’un bourdon en guise de nonpuissant et de si grant
         chose conme estoit adonc de l’empereeur de Constentinoble. Dont ne volt arrester en
         une ville que une nuit, tant que il vint en la forest ou li sains hermites demouroit,
         dont il avoit oï parler. Quant il fu la venus, bien cuida estre assenez u (sic) lieu
         ou il conversoit, mes onques tant ne sot aler ne sus venus que il onques le peust
         trouver, conme cil qui en la voie n’estoit pas. Quant ce vint a la nuit dont il ot
         alé le jour entier, il ne pot trover ne borde ne meson ou il se peust herbergier,
         conme cilz qui moult estoit traveilliez. Dont s’a[exponctué/début]i[exponctué/fin]sist
         desous .I. grant arbre et conmença a pensser et lui a regarder. Si se vit moult soilliez
         et plain de grant lasté, si li vindrent les lermes aus yex, et li cuers li conmença
         a atendrir, et la endroit fist .I. duel et une lamentacion moult piteuse, et tant
         se demena que il s’endormi jusqu’a l’endemain au matin que il s’esveilla et vit que
         li solleus jetoit la ses rais parmi le bois, qui tant estoit grans et haus. Dont se
         dreça en son estant, et li sembla a son avis que onques mes en sa vie n’avoit dormi
         si doucement ne a si grant repos, mes il se [f.6] senti trop vuis et eust volentiers
         mengié se il eust eu quoi. Mes cil qui nule riens ne volt prendre du sien ne de l’autrui
         dont il peust ne vousist jour vivre si s’estoit mis en la forest sus l’aventure de
         Dieu que il par sa pitié le pourveist de la poture de l’ame et aprés de cele du cors.
         En ceste esperance se mist le bon preudoms a aler parmi le bois, si ne savoit ou,
         mes sa priere fist a Dieu que il l’asenast en aucun lieu ou il peust prendre pei[unclear
         reason=fold]…[unclear/fin]ture dont il peust lors es[unclear reason=fold]tr[unclear/fin]e
         sous tenus. Moult long[unclear reason=fold]u[unclear/fin]ement ala par la forest que
         [unclear reason=fold]o[unclear/fin]nques il n’i pot trouver par [unclear reason=fold]q[unclear/fin]uoi
         il peust savoir nul a[unclear reason=fold]…[unclear/fin] sens de ce qu’il queroit.
         Et [unclear reason=fold]a[unclear/fin]prés la fain qu’il avoit lalo[unclear reason="fold"]…[unclear/fin]
         si destraingnant que a[unclear reason=fold]p…[unclear/fin]u qu’il n’issoit du sens.
         509 <i><span class="c">E</span></i>n ce qu’il estoit [unclear reason="fold"]…[unclear/fin] tel point il oi u[unclear
         reason=fold]ne[unclear/fin] vois de loing qui crioi[unclear reason="fold"]…[unclear/fin]i
         de Diex, qui tout a a sau[unclear reason="fold"]u[unclear/fin]er ne sueffre que si
         anem[unclear reason="fold"]is[unclear/fin] me destruisse. » Et qua[unclear reason="fold"]nt[unclear/fin]
         il ot ce entendu, si ne vo[unclear reason="fold"]...[unclear/fin] lessier que il cele
         part n[unclear reason="fold"]…[unclear/fin]e meist ou il avoit la vo[unclear reason="fold"]…[unclear/fin]oie.
         Dont conmença a [unclear reason="fold"]...[unclear/fin]ler moult longuement qu[unclear
         reason="fold"]...[unclear/fin] il la vois ne volt plus entendre ne oïr. Et quant i[unclear
         reason="fold"]...[unclear/fin] vit ce, si fu moult dolens et se conmença a lui meismes
         a courroucier et dist : « Je cuit que folie me mainne. » Quant il ot ce dist, si regarda
         devant soi, si vit .I. chevalier armé de toutes armes et portoit une trop gente dame
         sus l’arçon de sa selle.  Lors li escria l’empereres : « Vassal, atens moi et sueffre que je aie a toi parlé
         ! » Et cil s’avança tant qu’il vint a lui, si li dist : « Amis, dites moi quel partie
         pourrai trouver le saint hermite qui en ceste forest demeure. » Quant il ot ce dist,
         la damoiselle li dist : « Ha ! Deux aide, gentilz homs ! Je te prie pour cele pitié
         que li filz de Dieu ot de l’umaing lignage que tu de moi l’aies par quoi cilz folz
         desloiax ne me toille ma virginité que je ai de si a hore gardee. » Aprés dist li
         chevaliers : « Amis, on vous metra a la voie que vous me demandez, mes que vous aler
         vuieilliez. » Quant li empereres oï ce, si penssa que ce estoit une estrange aventure,
         si li dist : « Biau tres dous sire, avant vous voudroie je prier de cele damoisele
         que vous la delivrez de ce que j’ai entendu de lui que vous li volez faire, et je
         vous en savré bon gré. » « Frere, dist li chevaliers, se vostre premiere requeste
         fust tele, moult eus se fet volentiers vostre priere. Mes sachiez que je orendroit
         riens n’en ferai. » Dont s’en tourna cist sanz plus dire, et cele conmença derechief
         a crier : « Ha ! homs de tres grant foy et de tres grant chevalerie plains, faites
         moi secours, ou autrement se desloial faus fera de moi sa volenté et je a tousjours
         serai honnie ! » Quant li empereres oï ce, si ot moult grant talent qu’il peust a
         cele faire aide. Dont dist  au chevalier : « Par Dieu, moult mauvaisement emportez la pucele ! Et sachiez, se
         je eusse mes armes en autel point conme je ai aucune fois eues, vous ne l’emportissiez
         sanz bataille ! » Quant cil oï l’empereeur, si ne volt-lessier si ne volt lessier
         (sic) qu’il ne retournast, si li dist : « Conment ! Es tu donques tieux que tu la
         me voudroies contredire se tu avoies tes armes ? » « Par Dieu, ce respondi li emperieres,
         voirement feroie. Et se vous estes tel que vous vers moi la veilliez desresnier a
         gieu parti, moult me metroie volentiers en aventure de lui tenser et garentir selonc
         ce que elle me fet entendant. » « Par mon chief, dist li chevaliers, tu en venras
         a gieu parti, mes que tu die qui tu es. »
         510 <i><span class="c">Q</span></i>uant li empereres l’entendi, si ne fust fet connoistre a lui pour nulle riens, ainz
         li dist : « De moi connoistre autrement n’avez vous orendroit mestier, que auques
         poez savoir que je ne sui mie de grant affaire, car je sui .I. povre chevalier et
         voudroie avoir parlé au saint hermite pour avoir aucun conseil dont je ai grant mestier.
         Si faites tant que ma voie ne soit empeeschiee, si vous tendré a courtois. » « Amis,
         ce dist cil, ta voie ne te vueil je mie empeeschier, mes, se tu meismes le fais, si
         te loeroie que tu alasses ton chemin et me lesses couvenir de ceste fame, qui est
         fausse chose,  car bien sachiez que tu tart venroies au repentir. » Dont se refraint par semblant
         li empereres, et cele conmença moult fort a gemir et dist : « Chevalier Jhesucrist,
         ne me faites faillance, car bien poez savoir qui vous ça amene pour fere ceste besonne.
         » Dont saisi li empereres le cheval par le frain et dist : « Par Dieu, sire chevalier,
         il vous couvient ceste pucele desresnier a jeu parti se vous vilainement ne voulez
         esploitier. » Dont dist le chevalier a l’empereeur qu’il ostast sa main de son frain
         et, s’il vouloit la damoiselle fere secors, si alast aprés lui, et il n’iroit pas
         loing qu’il trouveroient leur recet et la feroient iluec leur gieu. Dont s’en retourna
         cist parmi une viez voie, et li empereres fu touz esbahis, si ne volt lessier que
         tout autel point conme il estoit ne se meist aprés le chevalier a aler, si le suivi
         tant qu’il vindrent en une grant valee. Ens ou fons de ce val si couroit une moult
         grant riviere qui descendoit d’une montaingne qui n’estoit mie mains roide pour ce
         ne fors, ainz [exponctué/début]‹i›[l][exponctué/fin]estoit tele que bien sembloit
         a l’empereeur que en toute sa vie n’eust tele veue. Lors vit que li chevaliers aloit
         costoiant la riviere et l’empereeur aprés, tant que il vint aussi conme a .I. pont
         qui d’autre part la riviere estoit levez. Dont s’arresta li chevaliers et prist .I. cor qui a son coste pendoit
         et le sonna .III. fois, et ne demoura guieres que .I. honme de grant aage vint et
         li avala le pont, et li chevaliers monta sus et puis passa outre. Mes avant que li
         emperieres fust la venus resacha cilz le pont amont, et li empereres si demoura de
         l’autre part. Dont hucha l’empereeur et dist : « Amis, avalez le pont et me lessiez
         aler aprés le chevalier qui la pucele enporte outre son gré ! » Onques li empereres
         si tost n’ot ce dit qu’il ne vit ne honme ne pont ne riens nule que l’yaue et la valee,
         qui moult estoit hideuse, et la forest grant, qui trop estoit laide chose a veoir.
         511 <i><span class="c">D</span></i>e ceste chose fu li emperieres moult esbahis et penssa que ce povoit estre, si s’asist,
         conme cil qui estoit plain de grans travaus. Dont il dist a lui meismes : « Dous Deux,
         que m’est il avenu et queles decevances me sont avenues au devant par quoi je ne puis
         venir a ce que je vouloie faire ? » Lors li vint une aventure en avison, qui li dist
         que tout ce qu’il avoit veu devant estoit temptacion d’anemi pour lui decevoir et
         mettre en desperacion. Lors se conforta et fist une priere a Nostre Seingneur, moult
         piteuse, que par sa grace le feist aler en tel lieu par coi le cors ne pensist a ce
         qu’il eust  peture a faire la penitance dont il l’avoit courroucié.
         512 <i><span class="c">Q</span></i>uant li empereres ot ce dit, si li vint une famine si grant que a pou qu’il ne crioit
         aussi com s’il fust hors de son sens. Et lors se leva sus ses piez et se penssa que,
         de quele part que ce fust, Deux li envoieroit chose par quoi il ne periroit mie. Il
         se prist a aler et r[unclear reason="fold"]e[unclear/fin]garda, si vit en la costie[unclear
         reason="fold"]re[unclear/fin] de la montaingne .I. me[unclear reason="fold"]r[unclear/fin]veilliex
         desruban de roc[unclear reason="fold"]h[unclear/fin]es et de pierres mossue[unclear
         reason="fold"]s[unclear/fin]. Il monta tant et erra qu’[unclear reason="fold"]il[unclear/fin]
         trouva .I. recet ausi co[unclear reason="fold"]...[unclear/fin]me se gent i eussent
         co[unclear reason="fold"]n[unclear/fin]versé aucunes fois. Et t[unclear reason="fold"]ou[unclear/fin]t
         ala avant et trova .I. [unclear reason="fold"]l[unclear/fin]yon qui menoit sa proie,
         [unclear reason="fold"]m[unclear/fin]es onques si tost ne la par[unclear reason="fold"]...[unclear/fin]t
         quant il sailli vers l’em[unclear reason="fold"]per[unclear/fin]ereeur et li fist
         une joie [unclear reason="fold"]...[unclear/fin] une feste si tres grant [unclear
         reason="fold"]...[unclear/fin]ue nule ‹d›este mue ne fit [unclear reason="fold"]...[unclear/fin]nques si grant a honme [unclear
         reason="fold"]n[unclear/fin]ul. Et quant il vit ceste [unclear reason="fold"]a[unclear/fin]venture,
         si ot si grant joie [unclear reason=fold]q[unclear/fin]ue onques en jour de sa vie
         il n’avoit eu greingnor. Lors l’aplania li empereres moult doucement et sot que ce
         estoit miracle de Nostre Seingneur. Il prist la beste qu’il trouva menant au <span class="rs">lyon</span>, si espraint le sanc de la char hors au miex que il pot et enconmença a mengier par
         moult grant talent, conme cil quil n’avoit mengié de pres de .II. jours. Quant il
         ot ce fet, si rendi graces a Nostre Seingneur et fist sa priere que il li otriast
         que il li consen[f.7]tist le <span class="rs">lyon</span> a compaignon et d’iluec ne se partiroit de si a tant que autre conseil avroit dont
         il pouroit miex Dieu servir.
         513 <i><span class="c">L</span></i>ors conmença li emperieres le <span class="rs">lyon</span> a cerchier et trouva le recet assez couvenable a son oeus, se li sembla, et vit que
         li <span class="rs"><span class="rs">lyon</span>s</span> se tenoit touzjors avec lui. Si fu moult joians et ne li souvint de chose nule qu’il
         eust lessiee arriere, ainz mist son cuer a Nostre Seingneur si forment com l’estoire
         raconte que touz ses travaus estoit a faire priere, et ne menjoit que une fois le
         jour, et ce que il usoit li aportoit le <span class="rs">lyon</span>, tout ausi apensseement conme il le vouloit, car bien estoit puissant du faire et
         du consentir, car il savoit bien sa conscience, qui bonne estoit.
         514 <i><span class="c">A</span></i>insi demoura li bons emperieres grant piece qu’il ne fu sceu de nului. Quant sa gent
         virent que il ainsi s’en fu partis sanz le seu de nullui, <span class="persName">Helcanus</span>, qui bien penssoit le fait de lui, ne volt lessier que il em plusseurs lieus ne le
         feist querre et cerchier. Et quant il sot que novelles on n’en pot oïr, si fu moult
         dolens. Il ne volt lessier l’empire, ainz la tint a droit et se fist craindre et amer
         et fist touz ceus seingneurs qui valu li avoient encontre ses anemis. Si me vueil
         de toutes ces choses taire fors que de <span class="persName">Dorus</span>, qui partis (sic)  de Gresce, si conme nous avons devant dit el conte.
         </p>
      
      
      <h1><span class="headNum">[?]</span> Ci conme <span class="persName">Dorus</span> prist 
         <span class="persName">Pelyarmenus</span> en la forest en chaçant 
         le porc pource que il ne li avoit envoié <span class="persName">Dyalogus</span>.</h1>
      
      
      
      <h2><i><span class="figDesc">Enluminure sur 2 colonnes (b-c) et 13 UR
               <span class="persName">Pelyarmenus</span> en armes noir et orange à cheval, 
               chassant dans la forêt le porc à l’aide de deux chiens, 
               est capturé par <span class="persName">Dorus</span> à pieds sans armes avec une corde.
               </span></i></h2>
      
      
      <p><span class="paraNum">[515]</span> <i><span class="c">A</span></i>prés ce dist li contes que, puisque la pais fu ordenee des enfanz l’empereeur de Constentinoble,
         Pelyarmenus, qui la descorde y avoit du tout mise, si conme devant a esté dit, n’envoia
         ne ne revint aprés la covenance qu’il avoit fete, neent plus conme cil ou il n’a ne
         foy ne loyauté. <span class="persName">Dorus</span>, qui n’atendoit el fors que on li envoiast Dyalogus, si-vit si vit (sic) que li ans
         estoit passez que il devoit estre envoiez. Si en fu moult iriez et se penssa que,
         se il ne l’avoit, que moult demourroit la chose descouvenable et grant reprouche seroit
         a li. Il se parti du chastel et ala a Lembourc, ou li dus estoit, et lors li moustra
         ceste chose, et li dux respondi : « Biau filz, je vous doi moult amer, et je si fas.
         Sachiez de voir, conment  que les choses soient avenues, vous avez ma fille, que je ai moult amee. Aprés mon
         filz si a vostre sereur, et cil ne sont pas en cest paÿs. Il n’afiert pas a moi que
         je vous mette a descorde entre vos freres. Et d’autre part, li emperieres n’est pas
         en lieu par coi on puist ovrer par son conseil. Si covient que vostre frere <span class="persName">Helcanus</span> soit principal du conseil et couvient que vous envoiez a lui par quoi vous sachiez
         sa volenté. » « Sire, dist il, et je m’i acort. » Dont firent ceste chose escrire
         et fu pris .I. mesage et envoiez en Gresce. Quant cil fu venus la ou <span class="persName">Helcanus</span> estoit, si le salua de par son frere <span class="persName">Dorus</span> et li bailla la lettre que il li envoioit.
         516 <i><span class="c">Q</span></i>uant <span class="persName">Helcanus</span> ot le mandement oï et seu, si fu tost conseilliez et fist escrire sa volenté. Lors
         se remist cil en son chemin et ne fina par ses journees tant que il revint arrieres
         et trouva <span class="persName">Dorus</span> a Lembourc et li mist la lettre en sa main, que son frere li envoioit. Dont trouva
         escript que il meist  ses choses en respit et il envoieroit a Rome et savroit que Peliarmenus voudroit fere de ceste chose, et il si fist. <span class="persName">Helcanus</span> ne se mist pas en oubli, ainz envoia a Rome a ses freres et manda a Peliarmenus que il ne s’estoit mie aquitez de son serement
         qu’il ot en tele ‹en›[m]aniere en couvent par coi il peussent demourer em pes et bon
         ami.
         517 <i><span class="c">Q</span></i>uant Pelyarmenus oï (sic), si fet mandement, si dist que ja ne seroit en leu ou Dyalogus
         receust de ceste chose pis que il meismes feroit. Dont fu leur response tele que,
         [exponctué/début]se[exponctué/fin] bien se tenissent et <span class="persName">Dorus</span>, atant que il autre choses n’en emporteroient de eulz et parmi tant seroient ami
         et non autrement. Quant <span class="persName">Helcanus</span> oï ce, si fu moult iriez et ne sot sus ce que il peust mander a son frere <span class="persName">Dorus</span>, car il envis esmouvoit guerre contre eulz. Si se souffri de ceste chose jusqu’a
         .I. jour que <span class="persName">Dorus</span> envoia a lui, et il ne pot mie ne ne volt celer le mandement que son frere et li
         autre li orent mandé et que pour Dieu il souffrist encore de ci adonc qu’il pourroient
         oïr nouvelles de leur pere. Quant <span class="persName">Dorus</span> oï ce, si fu plus iriez qu’il n’avoit onques esté devant. Il vit bien que, s’il ne
         se metoit en aventure, il ne porroit estre vengiez a son talent qu’il ne s’en couvenist
         meller plus de gent. Dont penssa a une chose moult merveilleuse, car il prist  .I. escuier, qui moult estoit preudom et plains de tres grant proesce et ot non <span class="persName">Mardocheus</span>, si li dist : « Amis, moult me vueil fïer en vous quant mon cors et ma vie et mon
         honneur vueil du tout mettre en vous. » Cil respondi : « Sire, pourquoi pour mort
         a recevoir ne vous faudroie mie ? Dites moi vostre volenté, et je sui appareilliez
         du fere. » Et lors li dist il que il beoit a faire, et cil respondi que moult volentiers
         le feroit. Dont s’atournerent il a la guise des .II. marcheans et si pri‹e›[s][marginal/début]t[marginal/fin]rent
         leurs armes et grant avoir que il firent trousser et se mistrent ou chemin devers
         Rome et ne finerent par leurs journees tant que il vindrent en la cité de Rome. Dont se traitrent en la ville, conme cil qui bien furent apenssé de ce que il orent
         em propos.
         518 <i><span class="c">D</span></i>orus, qui jadis avoit esté a Rome, si conme devant est dit, si penssa qu’il couvenoit savoir conment il estoit au roy
         pescheeur et a sa fame, qui l’avoient norri ainsi conme devant est dit ou conte. Il
         se mist entre lui et Mar‹ch›[do]cheus cele part ou[croixdanslamargepourlecorrecteur]
         il cuidoient que il demourassent. Moult alerent cerchant par la ville ainz qu’il peussent
         assener au lieu ou il si petis avoit esté. Tant cerchierent que par aventure trouverent
         le preudonme qui ce seoit en sa meson assez povrement, et tout aussi sa fame, et estoient
         viel devenu. Lors mist <span class="persName">Dorus</span> le pescheeur a reson et le tret d’une part, si li demanda ou ci  enfant estoient. Cil leur respondi qu’il estoient en lor gaaingnage, et pourcoi le
         demandoient il. « Biau sire, ce dist <span class="persName">Dorus</span>, ce vous dirai je bien, mes que il soit celé. » « Sire, ce dist cilz, se s’est chose
         dont je soie tenus a vous dire, ce vous dirai je volentiers. » « Par (sic), dist <span class="persName">Dorus</span>, oïl. » Lors li dist : « Il fu .I. jour que vous feustes d’un enfant sesi, que vous
         secoureustes en une yaue de ceste cité, si vous pri que vous nous deissiez qu’il devint.
         »
         519 <i><span class="c">Q</span></i>uant li peschierres l’ot entendu, si ne pot dire mot et dist : « Conment, biau tres
         dous sire ! Ce que vous me demandez, je ne sai ou il est, mes bien est la verité que
         je oi jadis .I. enfant en garde pour cui je ai esté moult longuement em prison et
         tout pour celui que vous me demandez et ai perdu tout quanque j’en avoie vaillant.
         » « Par mon chief, ce dist <span class="persName">Dorus</span>, bien vous sera rendue vostre perte, se je puis esploitier, car je vous fas bien
         asavoir que je sui celui meismes pour qui vous avez eu tant de donmages. » Quant li
         preudoms oï ce, si li dist : « Pour Dieu, sire, dites vous verité ? » « Amis, dist
         il, se savrez vous par temps. » Lors mena li preudoms une joie si grant que sa fame
         entendi tout l’afaire et li demanda que ce estoit et qu’il avoit, et lors li conta
         que ce estoit. Quant ele oï ce, si en orent grant pitié et furent moult liez de ce
         qu’il connurent <span class="persName">Dorus</span>. [f.8]
         520 <i><span class="c">E</span></i>n ce qu’il estoient en tel point, atant ez vous les .III. filz au preudonme, qui avoient
         esté nourris petit enfançonnet avec <span class="persName">Dorus</span> quant il dut estre peris. Quant il furent venus, si orent moult grant joie et furent
         mout esbahis qui il estoient quant leur pere leur dist : « Mi bel enfant, recouvré
         avons nostre perte ! Vez ci celui par qui nous avons eu tant a souffrir. » Quant cil
         entendirent ceste chose, si furent tout esbahi et li firent feste de ce qu’il porent.
         Dont, quant il se furent grant piece conjoui, si dist <span class="persName">Mardocheus</span> : « Sire, il nous couvient sagement esploitier. » Lors dist <span class="persName">Dorus</span> que tout ce estoit verité, et dont pristrent il congié au preudonme de ci a leur
         revenue et menerent les .III. freres avec eulz a leur hostel. Dont leur fist <span class="persName">Dorus</span> donner .C. mars et leur conmanda que il s’aprestassent en tele maniere que li uns
         d’eulz menast son pere et sa mere en son paÿs, et li autre dui demourassent en leur
         compaingnie, et il les feroient riches a touz les jours de lor vies. Cil furent lié
         et distrent que sa volenté feroient il volentiers.
         521 <i><span class="c">L</span></i>ors s’en vindrent arriere et aporterent l’avoir et distrent a leur pere et a lor mere
         que li sires qui la avoit esté lor avoit donné cent mars et vouloit qu’il s’en alassent
         en son païs, « vous et ma mere et un de leur freres », et li dui demourroient avec
         eulz. Quant li preudoms oï  ce, si fu moult liez plus que onques mes n’avoit esté, et encore le fu plus sa fame,
         que vous iroie je lonc conte faisant. Il apresterent lor afaire tant que il se mistrent
         au chemin par devers Alemaingne, et demourerent li dui ainsné des freres par devers
         <span class="persName">Dorus</span> pour eulz fere secors et aide. <span class="persName">Mardocheus</span>, qui moult estoit sages et plains de grant enging, mist <span class="persName">Dorus</span> a raison et li dist que painne leur convenroit mettre a ce que il peussent besongnier
         de ce qu’il avoient a faire. « Par Dieu, ce dist <span class="persName">Dorus</span>, nous ne poons neent faire de nostre besongne, se ainsi n’est que Fortune et Aventure
         nous vueille aidier. » « Tout ce est voir, dist <span class="persName">Mardocheus</span>, mes nous ne connoissons pas bien ceus que nous volons seurprendre. » Lors apelerent
         l’ainsné des filz au pescheeur et li distrent : « Amis, gardez bien que ce soit celé
         ce que nous vous dirons de nous. » « Biau seingneurs, dist il, n’en doutez ja, car
         avant me leroie destruire que je ne feisse vostre volenté ! Dont volons nous que vous
         nous faciez connoistre Dyalogus, qui si est privez de l’empereris et de ses enfans.
         » « Sire, ce dist le varlet, si ferai je moult volentiers. »
         522 <i><span class="c">L</span></i>ors s’atourna <span class="persName">Dorus</span> en tel maniere que nul ne le peust connoistre. Il s’en vindrent a la court ou <span class="persName">Fastidorus</span> et Pelyarmenus estoient. Moult avoit grant gent avec eulz. Et regarda, si vit Dyalogus,
         qui moult  avoie‹n›[t] grant suite aprés lui. Dont li moustra le traïteur a <span class="persName">Mardocheus</span> et dist : « Vez vous la celui qui tant nous a donné a souffrir et mis a povreté !
         » Lors les garderent et mistrent retenance en leur cuer, si que il n’eussent jamés
         failli a lui reconnoistre. Lors s’en tournerent a leur hostel et distrent qu’il couvenoit
         qu’il fust espié quant il alast en bois ou en riviere, par quoi il le peussent sorprendre
         et fere leur volenté. Dont dit le varlet que, s’il le vouloient sorprendre, que il
         le prendroient prochainnement et qu’il ne seroit pas plus de lui tiers. « Par mon
         chief, dist li dux, bien le croi ! » Dont li dist <span class="persName">Mardocheus</span> qu’il le couvenoit pourveoir de ce faire. « Par Dieu, dist <span class="persName">Dorus</span>, verité dites. » Lors firent fere .II. paniers grans et merveillieus et trousser
         sus leur cheval, et eulz meismes estoient touz garnis de leurs armes et maintes fois
         en furent en aguait, mes leur chose ne venoit mie si a point que demi an ne sejournassent
         a Rome ainz que il pe-il peussent (sic) riens esploitier de leur besongne. .I. jour avint,
         si conme faire dut, que nouvelles vindrent que Pelyarmenus devoit chacier .I. porc
         en une forest a .IIII. liues de Rome. Quant <span class="persName">Dorus</span> le sot, si fu moult liez, car bien vousist qu’i le peust deschevauchier, si li eust
         cousté toute sa terre. Lors atournerent leur affaire, et Pelyarmenus fist ses chevaucheeurs venir devant lui, si leur dist qu’il s’aprestassent a l’endemain, car il avoit
         oï nouvelles d’un porc qui estoit en la Forest du Martrai. Cil distrent que tot estoient
         prest et appareilliez du mouvoir quant il voudroit conmander.
         523 <i><span class="c">L</span></i>ors s’apresta Pelyarmenus a l’endemain, et meismement Dyalogus et autres chevaliers
         de ci a .V., et pendirent leur cors a leur co‹r›[l]s et pristrent les fors espiez
         en leurs poinz et tout ainsi se mistrent hors de Rome a grant bruit et ne finerent, si vindrent en la Forest du Martrai. Et le venierres
         cercha tant qu’il trouva le porc. Lors descouplerent leurs chiens, et fu la noise
         a merveilles grans, dont le porc leur en gita mort des plus soufissans, mes tant en
         i ot d’uns et d’autres qu’il ne vot leur noise endurer, ainz se dreça en son estant
         et fu veus d’aucuns qui disoient que bien avoit .XI. piez entre la keue et la teste.
         Lors en fu la nouvelle dite a Peliarmenus, qui moult en fu joians. Il s’en esbaudist
         et semont les veneurs de bien fere la besongne, et il si firent, par quoi li pors,
         qui telz estoit conme dist est, se mist a la voie, et n’i ot nul qui pooir eust de
         lui suivre tant estoit la forest orrible ou il s’embati. Pelyarmenus, qui le cuer
         ot fier et orgueilliex, se mist aprés en la forest et le suivi tant que nul de sa
         mesniee ne li pot tenir  compaingnie. <span class="persName">Dorus</span> et <span class="persName">Mardocheus</span>, qui leur afere avoient pourveu, les avoient tant suivis qu’i s’estoient mis en la
         chace. Et tant esploita <span class="persName">Dorus</span> que par aventure il s’estoit mis par nules esclos aprés Pelyarmenus. Dont alerent
         tant et li uns et li autres que li pors ne pot eschaper, ainz rendi estal a .II. chiens
         qui moult l’avoient tenu le jour court. Quant Pelyarmenus vit ce, si fu molt joians.
         Lors descendi du cheval a terre et prist l’espie, si vint au porc mout esforcieement,
         et ne demora guieres que il le mist a mort. <span class="persName">Dorus</span>, qui si pres le suivoit conme vous porrez oïr, mist tele painne a lui consuivir que
         avant que il peust corner la prise li vint devant et mist pié a terre du cheval et
         l’escria et dist : « Par Dieu, Peliarmenus, trop avez atendu de ma couvenance ! Si
         est hui le jour que chier le covient comparer. »
         524 <i><span class="c">Q</span></i>uant Pelyarmenus le vit, si l’a prisié moult pou, conme cilz qui de riens ne le connut.
         Lors saisi l’espie et dist : « Qui es tu, qui si tost m’as conquis ? » « Assez atant
         le savras », dist <span class="persName">Dorus</span>. Lors vindrent ensemble conme li plus courageus du monde, mes tost fust la bataille
         des .II. outree, ne fust <span class="persName">Dorus</span>, qui vif et sanz blecier le volt prendre, mes il n’ot le pooir, que tele desfensse
         metoit Peliarmenus en soi que il eust  ocis <span class="persName">Dorus</span> se il ne fust armez. Mes cil, qui avoit son temps passé de touz les chevaliers du
         monde de proesce, si le mist a merci, vousist ou non.
         525 <i><span class="c">Q</span></i>uant il ainsi du tout fu au desous mis, <span class="persName">Mardocheus</span> vint par la forest chevauchant, qui avoit oï la noise des chiens, si trova <span class="persName">Dorus</span> qui tenoit son frere si court que pou s’en failloit qu’il ne li metoit jus la teste
         par desus les espau-les espaules (sic). Il mist pié a terre et vint vers eulz et mist
         li un et l’autre a reson et dist : « Biaus seingneurs, ceste escremie couvient demorer.
         L’un couvient obeïr a l’autre. Et qui tort a, bien en doit fere l’amende. » Lors esgarda
         Pelyarmenus <span class="persName">Mardocheus</span>, si ne le reconnut de riens, et non fist il <span class="persName">Dorus</span>, son frere. Dont respondi, moult iriez : « Biau seingneurs, qui si estes, conme a
         tel honme com je sui osastes fere tele envaïe ? » <span class="persName">Dorus</span> respondi : « Tu n’es mie homs a qui on doie dire verité, car il n’a en toi foi ne
         loiauté, ainz es parjures faus et desloiaus, et pour tel te rendrai je [exponctué/début]e[exponctué/fin]‹n›[a]
         l’emperere de Coustentinoble, envers qui tu es faus parjures de ce que tu avoies en
         couvent. »
         526 <i><span class="c">Q</span></i>uant Pelyarmenus entendi <span class="persName">Dorus</span>, si le reconnut et se penssa que de li se departiroit par son enging. Lors se mist
         a jenous devant lui et li dist : « Ha ! chevaliers de tres grant proesce qui as non
         <span class="persName">Dorus</span>, voirement vous doit on prisier sus touz les filz de mere. Et sachiez que [f.9] je
         du tout me metrai en vostre merci, et le maufetteur metrai en vostre main voiant touz
         les princes du monde, et en sera faite justise a vostre volenté, si que touz diront
         que onques mes en nul[exponctué/début]e[exponctué/fin] jour ne fu veue si grant. »
         « Par Dieu, dist <span class="persName">Dorus</span>, autre seurté m’en sera faite avant que vous m’eschapez ! » Lors l’ont amdui saisi.
         Por chose que il seust dire ne li valut riens qu’il ne li liassent les piez et les
         mains, et l’ont en tele maniere atorné qu’il n’ont pooir de nul mot dire. Lors l’ont
         mis en un lieu ou il jamés ne feust trouvez qu’il ne le seust, puis orent conseil
         que il son cheval destourneroient et puis corneroient la prise pource que Dyalogus
         vouloient avoir.
         527 <i><span class="c">A</span></i>insi com il deviserent, ainsi le firent. Lors ne demoura guieres que Dyalogus entendi
         le son du cor[exponctué/début]s[exponctué/fin] et se trait cele part au plus tost
         que il pot. <span class="persName">Mardocheus</span>, qui bien le connut, si volt de lui l’afaire esploitier. Dont li vint a son encontre
         et le prist en tel maniere qu’il n’ot pooir de lui desfendre, et le lierent aussi
         conme le chevrel que on mainne au marchié. Lors fu chevillié tout entour, aussi que
         il avoient fet Pelyarmenus, et furent mis li uns delez l’autre, si que bien se porent
         connoistre.
         528 <i><span class="c">Q</span></i>uant il orent ainsi esploitié, <span class="persName">Mardocheus</span> dist a <span class="persName">Dorus</span> que il demourast avec eulz et lessast convenist du seurplus. Dont vint au porc ou il gisoit, si
         grant que bien s’en pot on esmerveillier, mes ne demoura mie longuement que li veneeur
         ne soient venu, qui moult estoient traveillié et lassé. Lors esgarderent <span class="persName">Mardocheus</span>, si ne le connurent mie, ainz li demanderent qui il estoit. « Je sui, dist il, le
         forestier de ce bois et la garde. » Dont li enquistrent qui le porc avoit ocis. Il
         leur dist que Pelyarmenus l’avoit mort mes il estoit .I. pou bleciez, par coi il s’estoit
         acheminez vers Rome, et le roy mandoit par lui qu’il en feissent l’office, car il se doutoit de sa plaie.
         Adonc furent dolent et esbahi et i en ot aucuns qui se mistrent aprés, et meismement
         li chevalier. <span class="persName">Mardocheus</span> s’en vint a sa mesniee, qu’il avoit lessiee en la fores (sic). Dont les hasta que
         il se meissent aprés lui, et eulz si firent et ne finererent (sic), si vindrent a
         <span class="persName">Dorus</span> ou il les atendoit.
         529 <i><span class="c">Q</span></i>uant il furent la venus, il orent leur chose si aprestee qu’il mistrent Pelyarmenus
         en .I. panier et Dyalogus en .I. autre et puis les mistrent sus un fort cheval. Et
         n’i ot nul qui s’en peust apercevoir que se peust estre tel chose. Et lors se mistrent
         a chevauchier par la forest, qui moult estoit grant et hydeuse. Moult chevauchierent
         longuement cele nuit, mes onques tant ne sorent esploitier que il  vousissent. Et nonpourquant, si les menerent li dui varlet pescheeur sanz qui il
         ne peussent fere ce qu’il avoient empris. Quant il orent tant alé que bien cuidierent
         eslongnier lor voie, si s’arresterent, conme cil qui jusques a heure de vespres avoient
         alé de ci pres du jour. Lors descendirent et se vodrent aaisier et reposer, conme
         cil qui moult estoient traveilliez. Il avoient mandés assez et ce que mestier leur
         estoit. <span class="persName">Dorus</span> vint a Pelyarmenus et li dist : « Se tu veuls mengier, maintenant le pués fere. Et
         se tu ne le fais, tu ne le feras devant demain a ceste heure. »
         530 <i><span class="c">Q</span></i>uant Pelyarmenus oï ce, si li fist signe par quoi on peust parler a lui, et il si
         fist. Dont li demanda et dist : « Chier frere, conment estes vous telz que vous ainsi
         me menez ? » « Pource, dist <span class="persName">Dorus</span>, que je vous vueil rendre a mon frere <span class="persName">Helcanus</span>, et pource que je vous vueil mener plus seurement le fas je ainsi, ne autrement ne
         vous cuit je mener de cest païs, si avrai plus grant force. » « Frere, dist il, se
         ne ferez vous mie, ainz vous asseur sus Dieu et sus moi que je ne voudroie estre quite
         de ceste amende, puisqu’il est ainsi que vous en tele maniere m’avez pris et conme
         maintenant avez pooir de moi tolir la vie, que je partout m’en irai ausi debonnerement
         conme feroit la plus simple chose  qui soit par tout le monde, car, puisque je sai que vous me deliverrez a mon chier
         frere <span class="persName">Helcanus</span>, je ne ferai ferai (sic) chose qui soit contre sa volenté. » « Pelyarmenus, dist
         <span class="persName">Dorus</span>, ne vous vaut chose que vous puissiez faire ne dire, car foy que doi l’ame mon pere
         ne <span class="persName">Helcanus</span>, mon frere et le vostre. Vous ne m’eschaperez autrement de ci adonc que vous soiez
         en lieu ou je vous puisse mener a ma volenté. Mes faites ce que je vous di debonnairement,
         ou par la foy que je doi a mon pere je vous metrai m’espee parmi le cors aussi com
         se vous eussiez mort la riens ou monde que je plus amai ! » Lors quant il entendi
         ce, si ot tele paour que il onques mes jour de sa vie tele n’ot. Dont li dist adonc
         Pelyarmenus : « Frere, aiez merci de moi et je ferai vostre volenté. Et sachiez, se
         vous saviez la moie volenté, vous feriez ma requeste. » « Je n’en ferai autre chose
         », dist <span class="persName">Dorus</span>. Dont mengierent conmunement et burent. Et lorsqu’il orent ce fait, si se mistrent
         a la voie. Mes il n’orent alé guieres loing que le jor aparut, et alerent tant que
         il virent .I. chastel devant eulz qui seoit en la costiere d’une montaingne. <span class="persName">Dorus</span> demanda a ceus qui les menoient quel chastel s’estoit. Dont furent cil esbahi et
         (sic), car il autre fois i avoient esté, et sorent que s’estoit .I. lieu ou <span class="persName">Fastidorus</span> demoroit souvent. Si orent moult  grant doute que il n’i fust, par quoi il fussent conneu. Lors furent sage et apenssé
         et ne vodrent mie lor seingneur esmaier. Et nonpourquant avoient il a-voient il aprochié
         (sic) Rome de la voie de leur chemin, si distrent : « Sire, nous sonmes bienvenus ! » Lors dist
         a <span class="persName">Mardocheus</span> en l’oreille : « Sire, cist chastiaus est li retés de cest paÿs ou <span class="persName">Fastidorus</span> repaire plus sovent. » Quant <span class="persName">Mardocheus</span> oï ce, si dist : « Nous couvient il par la passer ? » « Certes, sire, distrent il,
         oïl, se nous voulons aler le droit chemin. » « Alons, dist il, hardiement. Nous n’avons
         paor de faire chose qui bonne ne soit. »
         531 <i><span class="c">D</span></i>ont s’adrecierent cele part et ne finerent, si furent la venus. Lors arrouterent leurs
         sonmiers, conme cil qui estoient en guise de marcheans. <span class="persName">Dorus</span> aloit ou chief devant et <span class="persName">Mardocheus</span> aprés. Ainsi entrerent ou chastel. Et lors fu enquis quel gent il estoient. Il distrent
         qu’il estoient marcheans d’Alemaingne. Lors leur couvint paier le travers selonc ce
         que il distrent que li avoirs estoit.
         532 <i><span class="c">Q</span></i>uant Dyalogus entendi qu’il estoient en une ville, si conmença tot maintenant a fere
         noise la plus grant que il onques pot fere, mes onques si tost conme cil qui les menoient
         les entendirent, si conmencierent a chanter a hautes vois que noise que Dyalogus feist ne pot estre entendue. Et
         nonpourquant, si estoit lors <span class="persName">Fastidorus</span> el chastel et avoit grant plenté de barons avec lui. Mais cil, qui sage furent de
         leur fait, passerent outre la ville sanz nul arrest et sanz nul empeeschement de nullui
         et se mistrent en leur chemin et chevaucherent tant le jour sanz encontrer chose qui
         grever les peust. Mes il estoient si apenssé et si sage que en lieu ou il eust gent
         autre que les leur il ne s’arrestoient point, ainz buvoient et mengoient et dormoient
         touzjours aus champs et estoient sus leur garde adés, conme cil qui bien en avoient
         mestier et besoing. Mais .I. pou me vueil taire d’eulz et me couvient venir a ceus
         qui avecques Peliarmenus avoient le porc chacié le jour que il fu pris.
         </p>
      
      
      <h1><span class="headNum">[?]</span> Ci aprés devise conment li chevalier quistrent <span class="persName">Peliarmenus</span> et <span class="persName">Dyalogus</span>, que <span class="persName">Dorus</span> avoit pris en la forest et amenez o eulz.</h1>
      
      
      
      <h2><i><span class="figDesc">Enluminure sur 1 colonne et 12 UR
               Les chevaliers en armure en forêt se mettent à la recherche de 
               <span class="persName">Pelyarmenus</span> et 
               <span class="persName">Dialogus</span> pris par <span class="persName">Dorus</span> 
               sans qu’ils ne le sachent.
               </span></i></h2>
      
      
      
      <p><span class="paraNum">[533]</span> <i><span class="c">O</span></i>r dist li contes que li chaceeur furent a Rome reperié, et bien cuidierent trouver leur seingneur. Il ‹l›emanderent partout, mes il ne fu nul qui leur en seust riens dire. Moult fu tost la
         cité esmeue, et fu quis sus tous les mires qui adonc estoient a Rome, mes moult s’en esbahissoient, conme ceus qui riens n’en savoient. Dont cuidierent
         qu’il fust demorez en la forest pour sa plaie. Lors s’en vindrent plus de cent et
         le cerchierent em pluseurs lieus. Tant alerent li .I. et li autre que par aventure
         trouverent le cheval Pelyarmenus ou cil l’avoient lessié pource qu’il ne vouloient
         mie estre conneu. Quant il ne virent leur seingneur, sachiez que il furent a moult
         grant meschief, si le quistrent tant et le huchierent partout, et meismement iluec
         pres trouverent le cheval Dyalogus. Dont furent moult esbahis et ne sorent que pensser
         et se mistrent au chemin par devers Renniers – Renniers estoit li chastiaus ou <span class="persName">Fastidorus</span> estoit quant <span class="persName">Dorus</span> et ses gens i passerent. Dont s’en vindrent a lui et ne li vodrent celer ceste chose.
         Quant <span class="persName">Fastidorus</span> l’entendi, si fu esbahis moult durement c’onques mes si ne fu. Dont conmença a pensser
         en plusseurs manieres moult durement. Il  ne sot tant pensser en nule maniere que il se donnast garde de ce que avenu lor estoit,
         ainz fist la forest cerchier en tel maniere que, dedens .II. mois, il ne fist autre
         chose, il et plus de .VII[exposant/début]C[exposant/fin]., que uns que autres, d’enquerre
         et d’encerchier, mes n’en porent oïr nouvelles. Et dedenz cel termine qu’il le queroient
         porent bien estre eslongnié du paÿs <span class="persName">Dorus</span> et li sien, car il n’arresterent onques jour ne nuit fors tant que il menjoient et
         buvoient et dormoient. Si errerent tant qu’il vindrent a Lucenbourc le chastel dedenz
         .I. mois.
         534 <i><span class="c">Q</span></i>uant <span class="persName">Dorus</span> fu ainsi saisi de ceus dont vous avez oï parler, si fu moult joians et fist son frere
         deslier et Dyalogus aussi. Si les fist venir par devant lui et dist : « Que vous semble
         ? Avez vous esploitié envers mon frere et envers moi si conme vous devez ? » « Ha
         ! frere, dist Pelyarmenus, por Dieu merci ! Je sui tel atornez que jamés, si com je
         croi, n’avrai pooir de moi aidier. » « Ha ! dist <span class="persName">Dorus</span>, conme vous faites ore le mauvés ! Et vous, maistre Dyalogus, conment vous semble
         de la besongne ? » « Sire, il me semble que chose que je pourroie dire ne faire ne
         m’i pourroit aidier. » « Par Dieu, dist il, vous dites verité. » Lors conmanda <span class="persName">Dorus</span> qu’il fust mis en une fort prison et descouvenable, et il si fu. Aprés si conmanda
         que Pelyarmenus fust mis en une tour et .VI.  serjans fors et seürs por lui garder sus leur niés, et il si fu. Dont prist <span class="persName">Dorus</span> .I. mesagier et l’envoia au duc, son seingneur, et li fist asavoir ceste chose.
         535 <i><span class="c">Q</span></i>uant li dux entendi ceste chose, si ne fu onques mes si esbahis, et si ne pot croire
         que ce fust verité. Dont s’en vint a Luxemborc et trouva <span class="persName">Dorus</span> qui aisier se faisoit, conme cil qui avoit sousfert moult de durs lis. Quant il vit
         le duc, si se dreça encontre lui, et s’entrefirent joie de ce qu’il porent. Lors s’asistrent
         l’un delez l’autre et li requist li dux qu’il li deist verité pourquoi il l’avoit
         mandé. <span class="persName">Dorus</span> li conta tout ainsi conme il i estoit avenu, car il de riens ne li en volt mentir.
         Quant li dux l’ot entendu, si dist que onques mes en toute sa vie n’avoit oï parler
         de greingneur proesce, car il dist qu’il avoit fet greingneur proesce que .C. mille
         honmes n’eussent fait. Lors dist li dux que il vouloit parler a Peliarmenus. « Alez,
         dist <span class="persName">Dorus</span>, et sachiez que il voudra dire, car il convient mon frere savoir ceste chose et nous
         avoir conseil que nous en pourrions fere. » « Par Dieu, dist il, c’est toute verité.
         » Dont s’en vint li dux a Pelyarmenus, qui estoit en une tour amont et la avoit il
         joué aus eschés a .I. serjant que il tenoit moult court. Quant le duc vint amont,
         si dist on a Pelyarmemenus : « Sire, vez ci le duc de Lembourc, qui vous vient  veoir. » Dont sailli sus Pelyarmenus et vint encontre lui et le salua tant conme
         il pot. Li dux, de l’autre part, le conjouy conme cil qui bien le sot faire. Lors
         le trait a une part et li dist : « Par foy, fire (sic), onques mes jour de ma vie
         n’oÿ si grant merveille conme de ce que <span class="persName">Dorus</span> vous a amené en ce païs en tel maniere. » « Sire, dist il, je ne cuit mie que tele
         merveille si avenist mes ne ne doie fere jamés. Et sachiez que <span class="persName">Dorus</span> est li plus souverains de proesce et de sens que onques jor du monde nasquist de
         mere, ne je ne puis savoir conment nuls homs peust penser ne osast ce faire que il
         a fait. Et sanz faille, je connois bien, et chascun le doit savoir, que de son droit
         il a fait ceste chose et je de mon tort si le doi comparer. » « Certes, sire, dist
         li dux, vous dites ce que vous devez. Et soiez certain que, se Dieu plest, les choses
         vendront a bien de vostre partie. Mais Dyalogus n’en puet partir que il ne le couviengne
         comparer. » « Sire, ‹...›e dist Pelyarmenus, pour Dieu merci ! Et sachiez que il n’i a courpes sanz moi et
         nous sonmes freres, si pourrons encore estre bon ami ensemble. S’il estoit aucuns
         preudoms qui painne vousist mettre en ma pais, et je le vous voudroie prier que vous
         painne i meissiez, conme cilz qui moult y a de pooir. Et sachiez que vous i pourrez
         moult faire de vostre honneur et de vostre proufist. » « Sire, dist li dux, sachiez
          que j’en sui moult priez et voudroie que la pais que j’en diroie en vousist tenir
         l’une partie et l’autre par tel maniere que ele seroit plus couvenable a vous que
         a eulz. » « Sachiez, sire, dist Pelyarmenus, que je entendrai du haut et du bas tout
         ce que vous en vodrez faire et dire et en vueil donner bonne seurté, quoi que je doie
         perdre ne gaaingnier. » « Sire, ce dist li dux, ceste chose ne puet pas estre faite
         si tost, ainz le couvient fere par le conseil de vos amis et des nostres. » « Certes,
         sire, dist il, vous dites verité. » Dont parlerent de plussors choses. Et quant il
         orent parlé assez ensemble, dont se departi li dus de Peliarmenus moult debonnairement
         et l’aseura de ce qu’il pot que il toute la pais que il pourroit y metroit.
         536 <i><span class="c">A</span></i>tant prist congié li .I. a l’autre, et s’en revint li dus a <span class="persName">Dorus</span> et li dist la verité de tout ce qu’il avoit trouvé en son frere. Lors firent faire
         unes lettres, si envoierent .I. serjant en Gresce, qui se parti de court ainçois que
         li dux ne fist. Cilz ne fina par ses journees, l’un jour plus, l’autre mains, et erra
         tant qu’il vint en la cité de Constentinoble et trouva <span class="persName">Helcanus</span> et o lui le duc Leus d’Athainnes et Mirrus et autres, dont la compaingnie estoit
         moult belle et moult gente. Quant le mesage fu descendus de son cheval, si monta amont
         ou palais et salua <span class="persName">Helcanus</span>  de par son frere et li mist la lettre en la main. Dont rendi <span class="persName">Helcanus</span> a celui son salu et froissa la cire et desplia la lettre et conmença a lire et trouva
         ens escript la prise de Pelyarmenus et de Dyalogus, son frere. Quant il l’ot leue,
         si fu si durement esbahis que il ne sot que dire ne que fere, ne il ne savoit ce s’estoit
         verité ou non. Lors trait le mesage d’une part et li demanda : « Amis, conment puet
         ce estre voirs de ce que mon frere me mande ? » « Sire, je ne cuit mie que vostre
         frere vous certefiast chose par son seel qui ne feust veritable. » « Par foy, dist
         Helca-canus (sic), de ce sui je touz esbahis ! Et nonpourquant, il ne le m’eust ja
         mandé se ce ne feust voirs. » « Certes, dient cil baron, se devons nous bien croire,
         car bien savons que, ce nul chevalier peust faire ceste chose, que <span class="persName">Dorus</span> l’a faite, car il est bien puissans de sens et de chevalerie. » « Certes, dist chascuns,
         veritez dites. »
         537 <i><span class="c">D</span></i>ont assembla <span class="persName">Helcanus</span> son conseil et leur demanda conseil quele response il pourroit arriere mander de
         cele chose. Lors esgarderent tout que bonne chose seroit que li prison fussent amené
         en Constentinoble porce que le principal du fet avoit esté meffet en la terre et ou
         paÿs, et il meismes amenast le duc, son seingneur. Adonc avroient conseil que on en
         pourroit faire. Ainsi conme il deviserent fu escript, et se remist le mesage a voie
         et ne fina, si vint a Lucembourc [f.11] le chastel. <span class="persName">Dorus</span> n’estoit mie en la ville, mes il ne demoura que .II. jours que il repera et so‹i›[t][exponctué/début]i[exponctué/fin]
         le mandement de <span class="persName">Helcanus</span>, son frere.
         538 <i><span class="c">Q</span></i>uant il oï ce que la les couvint envoier, si le fist savoir le duc, sanz qui conseil
         il ne volt riens fere. Li dus li manda que tout ce estoit resons et que il seroit
         prest de ce qu’il vodroit faire de quele heure qu’il ‹li›[v]oudroit mouvoir. Si ne
         demoura guieres qu’il orent leur affaire apresté, et furent .C. armeures de fer qui
         ne finerent, .I. jour plus, l’autre mains, sanz nul empeeschement, tant qu’il vindrent
         en la cité de Costentinoble. Et trouverent <span class="persName">Helcanus</span> et moult d’autres, dont li contes ne fet nule mencion. 
         539 <i><span class="c">Q</span></i>uant <span class="persName">Helcanus</span> vit le duc et son frere, si leur fist si grant joie que grans anuis seroit du recorder.
         Et sanz faille aussi firent tuit li autre baron. Mirrus, qui touzjours estoit a tort,
         et Clyo<span class="persName">Dorus</span> ne s’en porent rasazier. Quant il se furent ainsi conjoui, <span class="persName">Helcanus</span> volt que on li amenast Peliarmenus, et on si fist. Et quant il vint devant lui, si
         se lessa cheoir a ses piez devant touz ceus qui i estoient et dist : « Frere, moult
         m’avez donné par maintes fois a souffrir, et je a vous aussi. Or est du tout ainsi
         que vous estes venus au desus de moi. Si vous requier merci, conme frere courpable
         envers autre. » Lors dit  <span class="persName">Helcanus</span> : « Lieve toi, ou autrement je ne parlerai de riens a toi. » Dont le firent drecier
         li baron. Et quant il ce fu dreciez, <span class="persName">Helcanus</span> li dist : « Par Dieu, Pelyarmenus, voirement dites vous verité que moult avons donné
         a sousfrir li un a l’autre. Mes je ne sai ne ne voi que toute la soffrance vous n’aiez
         pourchaciee. Et qui moult vous en eust lessié couvenir, vous en eussiez ouvré ordement
         et feussent les choses alees autrement qu’i ne sont. » « Frere, dist Pelyarmenus,
         de riens que vous vueilliez dire sachiez que jamés ne vous en vueil desdire. Et sachiez
         que vous du tot dites verité, car je du tout y ai mise la descorde. Et oncore (sic),
         qui le me lessast le feisse je ne ne feusse encore venus au repentir, mes que vous
         me creez. Je veil que vous sachiez que je du tout en sui vrai repentant et appareilliez
         de fere l’amende tele conme vous la voudrez prendre. Et se je ne la puis fere, si
         querez qui la face, car mon pooir ne s’estent plus avant. »
         540 <i><span class="c">Q</span></i>uant il ot ce dit, si orent tuit pitié de li fors que <span class="persName">Dorus</span>, qui dist : « Par Dieu, Pelyarmenus, qui vos parolles voudroit metre a oeuvre et
         vos fais, moult avroit grief chose a fere, car vos parolles sont contraires les unes
         et les autres ! » « Conment ! ce dist <span class="persName">Helcanus</span>. Faites moi entendre ce que vous dites. » « Par foy, dist il,  volentiers. Je di que en ses fais puet on trouver petit de foy et de loiauté. Et
         en ses parolles a a la fois du sens et du refui, par coi je di que en li a moult grant
         estrif souvent. » Dont y ot pou de ceus qui moult volentiers n’eussent sourris s’il
         osassent. Mes le duc de Lembourc se feri es parolles <span class="persName">Dorus</span>, et fu Peliarmenus menez en la prison, qui moult fu couvenable pour lui. Si parlerent
         ensemble li baron conment il pourroient trouver une voie par quoi la venjance fust
         prise couvenable et que li frere peussent demourer bon ami ensemble. Dont n’i ot nul
         d’eulz qui la voie peust trouver, car il n’i avoit cil qui pleiast (sic) Pelyarmenus.
         Si l’avoient trouvé faus et traïteur et plain de mal enging, car il ne tenoit chose
         qu’il eust en couvent, car bien savoient que ainsi le feroit il qu’i les en lesseroit
         aler. Si distrent tout de conmun que bon seroit que il fust forment tenus de ci adonc
         que <span class="persName">Fastidorus</span> et autres s’en mellassent, par quoi on fust seürs de lui et des autres que, lequel
         qui jamés forferoit l’un vers l’autre, que il perdist la chose par quoi il fust desheritez
         a touz les jours de sa vie.
         541 « <i><span class="c">B</span></i>iaus seingneurs, dist <span class="persName">Dorus</span>, je di de ma partie de tant conme a moi en apent que, par cele foy que je doi a touz
         bons chevaliers et au cors et a l’ame mon  pere et que je doi a <span class="persName">Helcanus</span>, mon frere qui ci est, Pelyarmenus ne Dyalogus n’istront de prison tant com je les
         pourrai tenir devant que cil i seront, qui a l’autre fois i furent. Quant il de la
         pais et de l’amende distrent leur volenté, et par ceus derechief l’amende en iert
         jugiee et faite si couvenablement que je m’en tenrai a paiez. »
         542 <i><span class="c">Q</span></i>uant li baron qui la furent oïrent ce, si furent tout lié de celui serement et distrent
         : « Sire, sachiez que de ceste chose ne faites vous pas a blasmer, et nous tous l’acordons.
         » Et adonc furent li prisonnier conmandé fort a tenir, et meismement Dyalogus fu a
         tel meschief que grant pitié fust de lui se il feust honme de qui on le deust avoir.
         Quant Pelyarmenus sot ce, si pria a <span class="persName">Helcanus</span> que il feist savoir a Rome que il feust secourus, car il savoit bien que on ne savoit nule nouvelle de lui.
         Dont li dist <span class="persName">Helcanus</span> que ce feroit il volentiers et en feust a pes, que il n’avroit pis que le cors de
         lui, mes qu’il vousist fere droiture. Il dist que de ce seroit il prest en toutes
         les manieres que on le vourroit mener.
         543 <i><span class="c">A</span></i>insi demoura ceste chose. <span class="persName">Dorus</span> et li dux s’en vodrent partir de ci adonc qu’il avroient oï nouvelles de <span class="persName">Fastidorus</span>. Il apresterent leur voie pour aler veoir le duc et la duchesse. <span class="persName">Helcanus</span> ne volt mie lessier que il ne  feist escrire sa volenté, si prist .I. mesage, si l’envoia a Rome. Cil ne fu mie lens, ainz ne fina de ci a tant que il vint en la cité de Rome. Lors enquist cist se <span class="persName">Fastidorus</span> estoit en la ville, et on li dist que voirement i estoit il, mes moult estoit courrouciez
         et plains de grant maladie. Cil demanda de quoi il estoit courouciez. « Amis, de son
         frere, qui est mis a mort, si conme il cuide. »
         544 <i><span class="c">L</span></i>ors ne volt plus le mesage enquerre de ceste chose, ainz en vint au palais majour,
         ou il avoit grant baronnie. Cil fist tant qu’i parla a un chevalier qui Gasus avoit
         non. Et cil Gasus estoit si bien ami au damoisel de Costentinoble. Et quant Gasus
         vit le mesage, si li fist moult grant joie, et cil li bailla unes lettres que <span class="persName">Helcanus</span> envoioit. Il froissa la cire et trouva ens escript :
         545 « <i><span class="c">H</span></i>elcanus, ainzné filz a noble honme et couvenable <span class="persName">Cassidorus</span> de Costentinoble, a son tres chier et feable ami Gasus, seingneur de Durmont et baillif
         de Rome, salut et appareillié de servise. Conme il soit ainsi que discorde ait eu entre nous
         et la devant dite cité et les damoisiaus de Rome et que les choses venissent a ce que pais et concorde en fust faite par le dit de
         vostre pere et de maint vaillant chevalier, endroit de ce que Peliarmenus devant  nonmé ot couvent par son serement que il nous rendroit Dyalogus, qui avoit esté trouvé
         en son tort, si conme il est seu pour voir, il n’est venu ne n’a envoié ne couvenances
         tenues, pour ce fas je savoir a vostre vueillance que, par l’aide de Nostre Seingneur
         et de vous, que Pelyarmenus et Dyalogus nous tenons par devers nous, en telle maniere
         que nous ne poons mie veoir que legierement il se puissent partir de nostre prison.
         Si en avrons eu nostre volenté et nostre droit, et Dieu vous tiengne en voie de verité,
         si conme je croi que vous touzjours avez vescu et ferez tant com vous vivrez. »
         546 <i><span class="c">Q</span></i>uant Gasus ot ce entendu, si fu si joians que moult le pot on bien veoir, car il couvoitoit
         moult que les damoisiaus de Costentinoble eussent leur raison de ceus de Rome, Meismemen‹...›[t] quant il sot que Peliarmenus estoit en vie, si li plot moult,
         car il en estoit moult durement courrouciez. Lors conmanda que le mesage feust bien
         aaisiez et li enquist se il avoit nulles lettres qui alassent a <span class="persName">Fastidorus</span> ne ailleurs. Il dist que non. Dont s’en vint es chambres ou <span class="persName">Fastidorus</span> estoit a moult grant anui. Lors li dist : « Sire, faites bonne chiere, car bonnes
         nouvelles ai de monseingneur vostre frere. »
         547 <i><span class="c">Q</span></i>uant <span class="persName">Fastidorus</span> oï ce, si se dreça en son estant [f.12] et dist : « Chiers amis, dites moi queles
         elles sont. » Lors li lut Gasus la lettre qu’il ot eue de <span class="persName">Helcanus</span>. Quant il ot ce entendu, si fu si esbahis qu’il ne sot que respondre autrement que
         il dist : « Qui sont cil qui tel chose pueent avoir fait en ma terre ? » « Sire, dist
         Gasus, se n’ai je mie seu ne autre chose n’en sai que ce que ceste lettre m’en chante.
         » Dont dist <span class="persName">Fastidorus</span> que on li feist venir le mesage par devant lui qui avoit les lettres aportees, et
         on si fist. Quant il le vit, si le salua et dist : « Amis, dites moi se vous savez
         quant mon frere fu pris et menez en Gresce. » Cil dist que mauvessement le savoit,
         car il estoit n’avoit il (sic) pas esté au prendre, mes ce qu’il en avoit entendu
         li diroit il volentiers. Lors li conta auques pres l’afaire, ainsi conme il avoit
         alé, mes il onques ne le pot croire, si dist : « Il ne puet estre ainsi avenu ! Bien
         sai de voir que mi honme meismes l’ont trahy, et ne puet estre qu’il ne soit seu en
         aucune maniere. » « Sire, dist Gasus, souffrez vous de ce dire, car je ne croiré ja
         qu’il ait honme en ce païs qui de nule chose s’en fust mellez. Et bien sachiez que,
         se vous me voulez croire, ja tel chose n’en direz devant que vous miex en savrez la
         verité. » Adonc mescrut <span class="persName">Fastidorus</span> Gasus de maintenant, car il savoit bien que il amoit l’autre partie, mes il onques
         n’en fist semblant de riens, car il se doutoit pour le sens et pour le bien que  il avoit maintes fois veu en li. Dont li dist : « Chiers amis, moult vous ai trouvé
         feable par plusseurs fois. Il couvient que vous me conseilliez, car vous estes l’onme
         el monde de vostre pooir qui miex i puet besongnier. »
         548 « <i><span class="c">S</span></i>ire, dist Gasus, toute la bonne painne que je i pourré mettre, je li metré, et en
         sui tout prest. Mes aiez vostre conseil pres de vous et sachiez qu’il vous en diront.
         » Dont fist savoir a l’empereris, sa mere, ceste nouvelle, qui moult estoit a grant
         meschief de corrous et de tourment. Quant ele le sot, si fu .I. petit plus aise a
         sa volenté, car on li fist savoir que de leur volenté estoient alé en Gresce pource
         qu’il l’orent en couvent. Lors furent tuit li prince a Rome mis ensemble et orent conseil qu’il envoieroient en Costentinoble Gasus pour savoir
         et pour aprendre conment on pourroit ceste chose metre miex a point. Dont s’apresta
         Gazus, et meismes Ysidore, la fame Pelyarmenus, qui ne volt lessier pour nullui que
         elle n’alast veoir son seingneur. Lors ne se pot tenir sa suer Affode qu’ele ne venist
         a lui et li dist en l’oreille : « Par Dieu, vous i alez plus pour veoir <span class="persName">Helcanus</span> que vous ne faites pour vostre mari. » « Suer, vous ne faites pas bien ne ne dites
         voir, ainz estes pou sage, qui tel parolle dites ! » Lors s’en partirent atant l’une
         de l’autre,  et fu leur affaire prest, si se mistrent au chemin. Si ne vueil fere mencion de leurs
         journees, car moult i avroit a dire ainz que je eusse tout conté, que il errerent
         tant qu’il vindrent en Costentinoble.
         549 <i><span class="c">Q</span></i>uant <span class="persName">Helcanus</span> sot la venue de la dame, si pensa de li fere moult grant honneur. Meismement de Gasus
         fu il moult joians. Si conmanda que li bourgois et les dames qui auques valoient ississent
         hors de la cité contre eus. Mesmement <span class="persName">Helcanus</span> et mout d’autres chevaliers issirent hors, et i ot une joie mout merveilleuse, car
         <span class="persName">Helcanus</span> et <span class="persName"><span class="persName">Nera</span></span>, sa fenme, vinrent a l’encontre de la fenme Pelyarmenus. Si la prist entre ses bras
         et la conjoui et la baisa devant sa fenme par moult grant signe d’amour. Lors s’entracollerent
         les .II. dames, que mie ne se porent taire qu’eles ne deissent : « Ne soions mie courrouciee
         l’u‹il›[n]e vers l’autre pou‹...›[r] chose que <span class="persName">Helcanus</span> ait fait. »
         550 <i><span class="c">A</span></i>prés fu Gasus conjoïs de <span class="persName">Helcanus</span> et des autres chevaliers qui la estoient. Ainsi entrerent en la cité, moult grant
         joie faisant. Quant il furent descendu, si monterent amont ou palais. Et Ysodore s’apresta
         et volt aler veoir son seingneur. Dont la prist Gasus et Mirrus et <span class="persName"><span class="persName">Nera</span></span> et vindrent en la tour ou Pelyarmenus avoit entendu les nouvelles que sa fenme et
         Gasus estoient venus.  Quant vit sa fenme, si fu moult joiant, si qu’il ne vousist pour nul tresor que elle
         ne fust venue. Lors se trestrent a une part et parlerent de plusseurs choses, et sot
         Pelyarmenus la volenté de <span class="persName">Fastidorus</span>, son frere, et du conseil de Rome. Et dont li enquist Gasus conment il avoit esté pris. Dont ne li volt riens celer,
         ainz li dit tout en tele maniere conme il li estoit avenu. Et quant Gasus oï ce, si
         dist : « Sire, je loeroie que vous feissiez pes couvenable et feussiez bon ami ensemble
         ensemble (sic) a touzjours mes. Mais soiez-sachiez (sic) jamés l’une partie ne l’autre
         n’avra jamés repos se vous painne n’i metez. » « Certes, Gasus, verité dites. Et bien
         sai que a la concorde avez bien pooir, et je du tot vous encharge la besongne sus
         vous, si en fetes tant que je vous en sache gré, mais que vous sachiez que il voudront
         dire ne faire. »
         551 <i><span class="c">D</span></i>ont se departirent de lui, fors Ysodore, qui demoura avec son seingneur, et li autre
         s’en revindrent ou palais, et fu li mengiers appareilliez. Puis ont lavé, si se sont
         assis et furent moult bien servi. Et quant se vint aprés mengier, si mist Gasus <span class="persName">Helcanus</span> a reson et li dist : « Sire, moult me puis esmerveillier conment vous estes en tele
         maniere saisi de mon seingneur et de Dyalogus. » « Amis, dist <span class="persName">Helcanus</span>, [proverbe/début]touzjors li biens vient a son droit et li maus a son tort[proverbe/fin].
         Et pour Dieu, aiez en bon conseil conment on puist ces choses mettre a point. Gasus, dist il, la chose
         ne gist pas du tout en moi, ainz gist a <span class="persName">Dorus</span>, mon frere. » Adonc fu li jours et li termes mis que il devoient faire l’acordance,
         en tele maniere que dedenz .XL. jours i seroient tout li prince qui avoient esté a
         l’acordance faire. Lors firent fere chartres et briez, et fu chascuns mandez moult
         couvenablement selonc ce qu’il estoient. Peliarmenus volt que Gasus demorast o lui
         et renvoia arriere a son frere, que il fust a sa journee qui mise i estoit. Si me
         vueil de ceste chose taire et vueil repairier a l’empereeur, dont je me sui une piece
         teus.
         </p>
      
      
      <h1><span class="headNum">[?]</span> Ci revient li contes a l’empereeur 
         <span class="persName">Cassidorus</span>, 
         qui est en <span class="rs">l’ermitage</span> avec le <span class="rs">lyon</span>.</h1>
      
      
      
      <h2><i><span class="figDesc">Enluminure sur 2 colonnes (e-f) et 13 UR. <span class="persName">Cassidorus</span> 
               en armes rouges à ronds blancs dans la forêt devant 
               <span class="rs">l’ermitage</span> où l’attendent 
               <span class="rs">l’ermite</span> lisant et <span class="rs">le lion</span> assis à ses pieds.
               </span></i></h2>
      
      
      <p><span class="paraNum">[552]</span> <i><span class="c">O</span></i>r dist li contes que, quant li emperieres <span class="persName">Cassidorus</span> ce fu mis en la roche, si conme devant est dit, il fu moult obedient envers Nostre
         Seigneur, et sans  faille il souffroit moult de griez penitances, conme cilz qui n’avoit de coi vivre,
         fors de ce que li <span class="rs"><span class="rs">lyon</span>s</span> li aportoit chascun jour sa porcion de quoi il vivoit. Et si li avenoit que, quant
         il vouloit boivre, il aloit a la riviere qui couroit le fons du val. Cele vie mena
         bien .I. an que onques ne s’en parti, et tant que .I. jour avint que li <span class="rs"><span class="rs">lyon</span>s</span> demoura outre heure que il souloit venir. Dont s’esmerveilla moult li empereres durement
         que il demoroit tant. Lors le regarda et le vit venir ausi conme .I. grant quartier
         de cheval en sa bouche. Et quant il vint aussi conme a l’entree de la roche, si esgarda
         l’emperere aussi com s’i li deist: « Venez avant, se vous voulez avoir chose que j’aie
         ! » Li empereres s’en donna bien garde et vint a lui. Et quant li <span class="rs"><span class="rs">lyon</span>s</span> le vit venir vers li, si se trait ensus. Li emperes (sic) vit qu’il se traioit ensus,
         si regarda quele part il aloit. Et lors le suivi li empereres, et tant le suivi qu’il
         vint devant la meson a l’ermite qu’il avoit tant quis quant il [f.13] vint premiers
         en la forest. Dont regarda et vit que li <span class="rs"><span class="rs">lyon</span>s</span> s’arresta a l’uis de l’ermite. Quant il l’apercut, il fu si joians qu’il loa Nostre
         Seingneur de tout son cuer. Lors hucha li empereres que on le lessast entrer ens.
         Li preudoms estoit en oroisons et n’estoit pas encore couchiez, si ot paor, car il
         n’atendoit mie tel oste. Si dist : « Qui estes vous, qui a tele heure me huchiez ?
         » « Amis, dist il, je sui uns homs qui moult couvoite que je puisse parler a vous,
         et ne vous vueil se touz bien non. »
         553 <i><span class="c">L</span></i>ors a l’ermite ouvert son huis, et li empereres et li <span class="rs"><span class="rs">lyon</span>s</span> entrerent ens. Et quant li hermites vit le <span class="rs">lyon</span>, si en ot grant paour et dist : « Aide Deux ! Soiez moi anuit aidant que ceste beste
         ne me face mal ! » Dont li dist li emperieres : « Amis, vous n’avrez garde se bonne
         non, car sachiez de verité que je croi que ce soit miracle de Nostre Seingneur quant
         il ceens m’amena. » « Ha! sire, dist il, dites moi qui vous estes, car je ai grant
         volenté que je le sache. » « Amis, dist il, tout ausint sui je desirrant que vous
         le sachiez. » Lors s’asistrent li uns delez l’autre et li <span class="rs"><span class="rs">lyon</span>s</span> entre ses piez, sa proie entre ses pates. Adonc conmença li empereres a dire son
         errement de chief en chief puisque li empereris avoit esté morte, et tot ainsi conme
         il avoit vuidié son empire et conment il avoit ouvré au Chastel  Mignot ; de la pucele qu’il ainsi avoit menee par sa volenté ; aprés conment il s’en
         parti et conment il avoit trouvé sa terre empeeschiee, si conme devant est dit ; aprés
         conment ele avoit esté aquitee par la volenté de Dieu et de ses bons amis, qui aidié
         li avoient ; aprés li dist conment la volenté li vint en son cuer de faire sa penitence,
         meismement de l’avision qui li vint en dormant, pourquoi il avoit tout lessié et en
         estoit venus pour venir a lui, conme cist qui bien cuidoit trouver son recet ; conme
         il trouva le chevalier qui ainsi le mena, conme devant est dit ; meismement de la
         valee de l’yaue, du pont et de la roche du <span class="rs">lyon</span> : il ne volt de riens mentir, car tout ainsi conme avenu li estoit li a dit toute
         la pure verité. Quant li hermites oï ce, si loa moult Nostre Seingneur de tout son
         corage et dist : « Sire, moult puet on bien savoir que Nostre Sires vous ainme, que
         voirs est que maint biau miracle a Dieu fet pour vous puisque vous venistes a terre
         tenir, et il est bien resons et drois que vous faciez sa volenté a ce que li cors
         soit traveilliez par coi l’ame ne soit empeeschiee au grant jour du jugement. » «
         Sire, dist l’emperiere, ainsi l’en priie qu’i le me consente jusqu’a la mort. » Dont
         fist chascun s’oroison a Nostre Seingneur moult devotement. Et quant il  furent au chief de piece redrecié, si li demanda li hermites se il huimés voloit
         mengier. Li emperieres dit que il n’avoit mengié de tout le jour. Lors li donna de
         telz biens conme il avoit, mes li empereres respondi que il ne mengeroit fors tele
         viande conme son pourveeur l’avoit pourveu, c’est a entendre ce que li-on (sic) li
         avoit aporté.
         554 <i><span class="c">M</span></i>aintenant prist sa proie entre les piez du <span class="rs">lyon</span> et puis la tordi aussi conme fere souloit et en menga par moult bonne volenté. Quant
         il ot ce fait, si fu alé moult grant piece de la nuit. Dont s’alerent reposer de ci
         a l’endemain que il se leverent. Et quant li hermites ot son huis ouvert, li <span class="rs"><span class="rs">lyon</span>s</span> si sailli hors tout aussi com s’il eust esté em prison. Et quant li empereres vit
         ce, si fu esmerveilliez porquoi il ot ce fait. Lors le hucha, mes onques ne retorna,
         ainz se feri en la forest aussi conme s’il eust paour de lui. Dont demoura li empereres
         avec l’ermite, qui moult estoit joiant de sa compaingnie. Quant se vint a l’eure de
         nonne, que li <span class="rs"><span class="rs">lyon</span>s</span> souloit reperier en la roche ou li empereres souloit estre, si cuida que il deust
         venir a lui tot aussi pourveus conme il souloit, mes pour noient le fist, car il ne
         vint ne ala, ainz passa l’eure qu’il devoit venir. Lors fu li emperieres moult dolens,
         car  il cuida bien que Nostre Sires se fust courrouciez a lui de ce qu’il avoit vuidié
         son recet de la roche. Dont apela l’ermite, si li dist : « Sire, moult sui dolens
         de mon <span class="rs">lyon</span>, qui ne repaire mes. » « Sire, dist il, or ne vous anuit, car je cuit que sanz aucune
         bonne reson n’est ce mie. Si vous pri et requier que vous veingnez prendre avec moi
         telz biens conme Dieu m’a pourveu et consenti a avoir, car pource que je vueil bien
         croire que vous n’avez de quoi vivre, si a esté sa volenté tele que il ça vous amena
         et envoia a moi et que vous preissiez ce que il vous voudroit prester. »
         555 <i><span class="c">Q</span></i>uant li empereres l’entendi, si penssa que verité disoit et dist : « Sire, je ferai
         vostre requeste. » Maintenant ot li hermites pain d’orge apresté et clere yaue de
         fontainne, si mengierent par bonne saveur. Ainsi demoura li emperieres avec le preudonme
         hermite, qui mout de biens li disoit, et metoit avant par plusseurs fois moult de
         choses qui bien fesoient a metre en remembrance et qui orent puis mestier a lui et
         aus autres de la contree. Si est drois que je d’eulz me taise de si adonc que temps
         et leu sera, si revendrai aus barons qui mandez estoient par divers paÿs pour la concorde
         des damoisiaus de Costentinoble et de Rome, dont je ai parlé devant en mon conte.
         </p>
      
      
      <h1><span class="headNum">[?]</span> Ci devise conment li prince et li baron sont venus 
         a la journee que <span class="persName">Pelyarmenus</span> et 
         <span class="persName">Dyalogus</span> avoient encontre 
         <span class="persName">Dorus</span> et <span class="persName">Helcanus</span>, 
         et i vint <span class="persName">Fastidorus</span> et toute sa baronnie o lui.</h1>
      
      
      
      <h2><i><span class="figDesc">Enluminure sur 2 colonnes (e-f) et 12 UR. Rencontre des princes et barons pour 
               le jugement de <span class="persName">Pelyarmenus</span> et 
               <span class="persName">Dialogus</span> par 
               <span class="persName">Helcanus</span> et <span class="persName">Dorus</span>. 
               Un groupe d’hommes ni armés ni couronnés en accueille un autre devant la ville. 
               </span></i></h2>
      
      
      <p><span class="paraNum">[556]</span> <i><span class="c">E</span></i>n ceste partie dist li contes que veritez est, si conme j’ai dit devant, que, quant
         li baron sorent que la requeste du filz l’empereeur estoit tele, il n’i ot nul qui
         endroit soi vosist lessier pour nule chose que il eussent a ffaire qu’il ne venissent
         au jour que mis i estoit. Sachiez que dont i ot maint bon chevalier qui feste s’entrefirent.
         Meismement <span class="persName">Helcanus</span> et <span class="persName">Dorus</span> connoissoient leurs bons amis, qui aide et confort leur avoient fait. De l’autre
         partie se tenoit l’autre partie ensemble, et conmencierent a traitier de la pais si
         conme devant est dit. Mes il ne sorent onques tant fere qui la peussent trouver,  car <span class="persName">Dorus</span> vouloit une merveilleuse amende avoir, mes Pelyarmenus ne s’i voloit acorder, car
         je truis en escript que il vouloit que Pelyarmenus crevast les yeux a Dyalogus et
         li coupast les piez et les mains et encore plus : que il li sachast le cuer du ventre
         qui acordez s’estoit a la traïson qu’il avoit faite et pourchaciee.
         557 <i><span class="c">Q</span></i>uant <span class="persName">Fastidorus</span> sot ce, si fu moult courrouciez et esmeus en iré, et lors dist conme homs sanz joie
         que avant que son frere feist tel chose en morroient il plus que fet n’eust. <span class="persName">Dorus</span> sot ceste parolle, si dist que son serement tenroit il conment que la pes en deust
         avenir. Lors s’en vint Daphus a lui et li dist : « Sire, par Dieu, quel fu vostre
         serement ? Et ne l’avez gité par vostre volenté sus ceus qui autrefois furent a la
         concorde par coi nous feusmes departis et ala chascun en sa contree ? » « Par Dieu,
         dist il, voirement fis. » « Et conment, dist il, ne voulez vous mie que nous vous
         apaisons ? » « Sire, dist il, vous n’en avez pooir selonc mon se[f.14]rement. » «
         Pourcoi ? dist Daphus. » « Pour ce, dist il, que cil n’i est pas sanz qui je ne le
         puis faire, se du tout n’est a mon chois. »
         558 <i><span class="c">Q</span></i>uant Daphus oï ce, si penssa bien qu’il s’escusoit par toute raison, si dist : « Sire,
         voirs est que monseingneur vostre pere n’i est mie presens, par coi vous derriez la
         pais et la concorde. » « Par Dieu, dist <span class="persName">Dorus</span>, voir dites, se il meismes en fet sa volenté, que je la moie en avrai avant que Pelyarmenus
         ne li autre issent de la prison. » Quant il ot ce dist, si fu Daphus moult esperdus,
         car il sot bien que li emperieres estoit en aucun lieu ou il fesoit sa penitance,
         conme cil qui giehi li avoit aussi conme par confession. Si ne sot que faire, ainz
         vint au conte de Flandres et au duc de Lembourc et a moult d’autres barons et leur
         dist que jamais il n’i pooit avoir acort se li cors de l’emperere ne le faisoit, qui
         mie n’estoit presens.
         559 <i><span class="c">Q</span></i>uant cil l’ont entendu, si ont l’un l’autre regardé et furent tout mu. Dont parla
         li quens de Flandres et dist : « Conment ! Ne poons nou‹...›[s] mettre nul jour par
         quoi nous ne puissons tout aussi bien fere concorde et pais conme a .I. autre jour?
         » « Sire, ce dist Daphus, sauve soit vostre grace, si ferons, car li emperieres n’est
         ore pas ci endroit, par coi dont on ne veult mie que la pais fust faite ne confermee
          sanz lui, car autrement il ne tendroit mie son serement. » Dont rougist li quens
         de Flandres de corrous et d’ire et ne se volt taire qu’il ne deist : « Dont nous devons
         nous tenir pour fox quant ci sonmes venus et on ne nous velt croire ne que nous soions
         souffisans d’eus apaisier, selonc ce que li uns ne doit a l’autre porter hayne ne
         courrous ! »
         560 <i><span class="c">Q</span></i>uant le duc de Lemborc ot le conte entendu, si vit qu’il fu courrouciez, si vint a
         lui et li dist: « Ha! gentilz sire, ne soiez de riens esmeus, car je vous di bien
         que, avant que de ci vous departiez, pes et concorde i sera, se jamés i doit estre
         ! » Endementres qu’il estoient ainsi en tel point entra en la sale le <span class="rs">lyon</span> a l’empereeur. Quant li baron le virent, si n’i ot nul si hardi qui joie ne li feist,
         et il tout maintenant ala chascun cerchant tout aussi conme cil qui queroit Daphus
         aussi conme par miracle de Nostre Seingneur. Lors ala tant de l’un a l’autre que il
         le trouva delez le conte de Flandres et le duc de Nise. Quant il l’ot trouvé, si li
         moustra .I. signe d’amour tel que tout li baron s’en porent esmerveillier, car tout
         aussi com s’il me deist : « Je sui a toi venus de loing pour grant besoing, si vueil
         que vous o moi veingniez », si fist signe la beste mue. Lors n’i ot il nul qui le
         veist qui ceste chose ne prisast. Dont li  dist li dux de Nise : « Daphus, Daphus, ci a moult grant aventure et belle ! Sachiez
         que moult ameroie qu’ele feust moie aussi conme ele est vostre. » Dont mist Daphus
         sa main sus le chief au <span class="rs">lyon</span> et le conjoui de ce que il pot. Maintenant se parti li <span class="rs"><span class="rs">lyon</span>s</span> de lui et se mist touzjours vers l’uis de la salle en regardant Daphus. Et quant
         le chevalier vit ce, il demanda ses armes que on les i aportast, car il vouloit aler
         avec le <span class="rs">lyon</span> en quel lieu que ce fust. Maintenant saillirent plus de .X. serjans, et furent ses
         armes aportees moult tost, et l’ont adoubé li meilleur chevalier du monde qui a ce
         temps estoient.
         561 <i><span class="c">Q</span></i>uant Daphus fu de ses armes aprestez conme chevalier ne pot miex estre, si li demanderent
         li plusseurs se il vouloit avoir compaingnie. Il dit que non. Li chevaus estoit enmi
         la court, qui estoit aprestez. Lors vint au cheval et monta en la selle, si pendi
         .I. escu fort et pesant a son col et prist .I. fort glaive en sa main a fer agu et
         trenchant. Dont se mist a la voie et prist congié aus barons et leur dist que pour
         Dieu il priassent pour lui. Il distrent que Deux le menast en tel lieu que il peust
         faire le preu de l’ame et l’onneur du cors. Quant il orent ce dist, si leur pria a
         touz ensemble .I. don que il ne savoit mie se il jamés plus nul en reverroit. Dont
         n’i ot nul quil ne fust souples, et distrent que moult volentiers li otrieroient tout ce que il voudroit demander
         de raison, sauve lor honneur. Sa demande si fu tele que il demourassent tous en la
         cité jusques a tant qu’il avroient certainnes nouvelles de sa revenue ou de sa demouree.
         Ceste chose ne li vodrent refuser, ainz li otroierent, et il atant s’en partirent,
         et si s’en ala grant aleure le <span class="rs">lyon</span> devant et Daphus aprés, moult grant joie faisant. De ses journees ne vous vueil fere
         lonc conte, car il errerent tant que il s’embatirent en la Forest de Espiere – ce
         estoit la forest ou li emperieres estoit demourez avec l’ermite.
         562 <i><span class="c">Q</span></i>uant il furent la venus, li <span class="rs"><span class="rs">lyon</span>s</span>, qui le chevalier menoit aussi conme par miracle, se mist en une viez sente et conmença
         a aler une grant piece du jor, et ne demoura guieres que Daphus entendi la vois meismes
         que li emperere avoit devant oïe, si conme je ai devant dit sanz l’aventure mettre
         a fin. Dont s’arresta Daphus, conme cilz qui savoir volt que c’estoit, si se mist
         cele part qu’il ot la vois oïe et la plainte que la damoisele faisoit. Quant li <span class="rs"><span class="rs">lyon</span>s</span> vit ce, si li anuia moult et donna .I. saut a Daphus et li fist aussi conme .I. signe
         qu’il n’i alast mie, mes cilz en qui chevalerie terrienne estoit plantee ne le volt
         lessier pour lui. Lors feri son cheval des esperons et vint au lieu ou ele crioit,
         si vit .I. chevalier armé de toutes armes  et son cheval delez lui, et tenoit une moult belle pucele par semblant et en vouloit
         fere sa volenté. Dont s’aprocha moult tost Daphus de lui et conmença moult durement
         a blasmer le chevalier de ce qu’il vouloit cele a force violer. Quant cil entendi
         Daphus, si lessa la damoiselle et vint a son cheval et monta en la selle si isnellement
         que moult s’en esmerveilla. Daphus si s’apresta de ce que il pot, mes onques si tost
         il ne pot faire que cilz li donna .I. cop si grant que onques mes n’avoit receu si
         grant, ce li sembla.
         563 <i><span class="c">Q</span></i>uant Daphus ot ce cop receu, si ne fu pas lens, ainz ot l’espee sachiee et mist l’escu
         avant et vint a celui et li donna .I. cop, et il mist moult de sa force. Tout aussi
         conme se il eust feru sus une enclume couvint il l’espee resortir et traire ensus.
         Dont le hasta cist et li donna .I. greingneur cop que cilz devant n’avoit esté. Mes
         cil, qui au jour de adonc n’avoit honme douté, li courut sus si esforciement que bien
         le cuida mettre au desous par force de chevalerie. Lors conmença escremie et bataille
         si grant que riens n’estoit au regart de toutes celes dont j’ai encore parlé en mon
         conte, a ceste dont je me sui entremis de dire. Et pource que li aucuns tenroient
         a trufle ce que li contes en tesmoingne, si venrai a la fin conment ne liquelz en
         fu outrez.
         564 <i><span class="c">V</span></i>oirs fu que tant dura li estris de eulz .II. que par  semblant pou pooit conquerre l’un sus l’autre, et leur cop estoient moult afebloié.
         Dont esgarda Daphus celui a qui il avoit la bataille et vit bien que point n’isoit
         de sanc de lui, conme celui meismes qui armeure n’avoit empiriee. Dont aussi vit il
         de lui, mes si se sentoit froissiez que a bien pou qu’il ne chieoit jus du cheval
         a terre, mes il nule volenté n’avoit de li requerre. En ce qu’il estoit en tel point,
         si esgarda vers le ciel et dist : « Biau dous Dex, qui tout feistes de noient, secourez
         moi si vraiement que pour nule mauvaise volenté que je vueille ne fais a mon espoir
         ceste bataille ! » Lors vit le ciel partir et fu conme en crois, et il maintenant
         se seingna conme en crois et fist le signe sus lui de la crois, mes onques si tost
         ne l’ot faite quant un grant escrois et .I. grant cri si grant et hydeus oï. Que il
         vousist ou non l’estuet cheoir pasmé a terre de son cheval.
         565 <i><span class="c">Q</span></i>uant il fu revenus de paumoisons, si regarda entour lui et ne vit que son cheval et
         le <span class="rs">lyon</span>, qui l’atendoit en grant signe d’amour. Dont s’apercut li bons chevaliers et vit
         bien que par son orgueil estoit deceus. Lors se trouva si bleciez et si doulereus
         que por tout l’avoir du monde il ne fust montez sus son cheval, et le couvint si tres
         grant piece reposer. Et estoit ausi conme soleil couchiez, car tant avoit duré bataille,
         si conme il a de nonne jusqu’a celle [f.15] heure que je devant ai dit. Daphus, qui
         en tel point se vit que il en son cheval ne se pot mettre, et d’autre part il estoit
         nuit, si ne sot que il pot faire. Lors esgarda, si vit que li <span class="rs"><span class="rs">lyon</span>s</span> conmença a gronnoier et a fere semblant que il se dreçast por aler, et il si fist.
         Dont cuida monter, mes pour nulle chose ne l’eust fait, car il estoit tel atourné
         que il ne se pooit aidier. Si prist son glaive et son escu et le pendi a l’arçon de
         sa selle et abati la resne du cheval et se mist tout a pié aprés le <span class="rs">lyon</span>, qui le mena grant piece de la nuit, tant qu’il vindrent a la meson de l’ermite.
         Lors conmença le <span class="rs">lyon</span> a grater a l’uis de son pié moult forment. Quant li hermites l’oï, si ot grant paour
         et vint a l’empereeur et li dist : « Sire, je ne sai quele beste grate a nostre huis,
         et bien sai que ele veult ceens entrer, mes je ne sai se c’est pour bien ou pour mal.
         »
         566 <i><span class="c">D</span></i>ont sailli em piez li empereres et son (sic) maintenant que ce estoit son <span class="rs">lyon</span> et vint a l’uis et li ouvri et trouva lui et Daphus, si conme j’ai devant conté.
         Lors prist li emperieres le <span class="rs">lyon</span> par la teste et le conmença a aplanier et dist a-aplanier et dist (sic) a Daphus
         : « Biau sire, ce dist li emperieres au chevalier, qui estes vous, qui avec mon <span class="rs">lyon</span> estes venus ? » Lors l’entendi Daphus, si le connut a la parolle et li dist: « Sire,
         je sui Daphus, vostre ami. » Quant  li emperieres l’entendi, fi (sic) fu moult joians qul (sic) ne pot mot dire, ainz
         vint en lermes et en pleurs, si l’embraça si fort que il le fist fremir, et ne failli
         guieres qu’il ne gita .I. cri de fine doleur de ses bleceures. Si dist : « Ha ! sire,
         pour Dieu merci ! Souffrez que je puisse a vous parler tant que je vous aie conté
         m’aventure, car de la vostre cuide je estre sages. » Dont sailli li hermites au cheval
         et s’entremist de lui aaisier. Li emperieres et Daphus entrerent en la seule et s’asistrent
         li uns delez l’autre, car plus ne pot Daphus demourer em piez de fine lasseté. « Amis,
         ce dist li empereres, tart m’est, que je sache, dont vous venez. Et par quele aventure
         mon compaingnon le <span class="rs">lyon</span> s’acompaingna a vous ? » Lors li conta Daphus toute la verité pourquoi il estoit
         la venus et conment <span class="persName">Dorus</span> avoit esploitié de Pelyarmenus et de Dyalogus, que il avoit mis en sa merci du tout,
         et conment li baron estoi‹t›nt mandé pour la pais asouvir, et <span class="persName">Dorus</span> n’en voudroit riens fere pour eulz autrement que devant a esté dit, et voloit que
         il meismes i fust ou a touzjours il le tenroit em prison. Et quant il li ot tout ce
         conté, si li dist conment li contes de Flandres en avoit parlé. Et en tieux parolles
         qu’il parloient ensemble, li <span class="rs"><span class="rs">lyon</span>s</span> entra en la salle et estoit venus a lui faisant tel signe que il o lui s’estoit mis
         a aler partout ou il aloit, et li avoient en couvent li baron  qui la estoient « de ci a tant que il savroient nouvelles de moi, fust de reperier
         ou de demourer. Et quant je oi pris a eulz congié, je me mis aprés le <span class="rs">lyon</span>, qui m’amena en ceste roche. Mes quant nous eusmes alé de ci a nonne, si entendi
         .I. cri moult piteus, aussi conme d’une pucelle. » Lors li conta Daphus tout ainsi
         conme il li estoit avenu de cele aventure la ou il estoit delez lui.
         567 <i><span class="c">Q</span></i>uant li empereres oï ce, si ot moult grant merveille de ce qu’il ot oï, et ne l’eust
         mie creu s’il ne le sentist a si loial chevalier. « Dont il a mis moult a apensser
         a ce que vous m’avez dit. Il vous couvient oster vos armes et vous aaisier de ce que
         nous pourrons avoir. » « Sire, dist il, a vostre volenté. » Lors le desgarni li empereres
         de ses armes et puis le vesti de telles robes conme il avoient, et fu tant avec eulz
         que il fu garis de ses plaies. Et quant il fu[exponctué/début]rent[exponctué/fin]
         garis de ses plaies, si se mistrent li emperieres et Daphus a la voie ensemble a aler
         vers Costentinoble et pristrent congié a l’ermite. Et se mistrent hors de la forest,
         et touzjours le <span class="rs">lyon</span> avec eulz, et ne finerent d’aler, l’un jor plus, l’autre mains, tant que il vindrent
         a une liue de Costentinoble. Adonc firent savoir leur venue en la cité, qui donc veist
         mouvoir chevaliers pour aler a l’encontre d’euls, et adonc vindrent en Costentinoble
         a grant joie. Quant se vint a l’endemain, si parlerent de la pes et de la concorde
          de Pelyarmenus et de Dyalogus, le bastart.
         568 <i><span class="c">D</span></i>ont se mist chascune partie ensemble et troverent en leur conseil qu’il metroient
         tout l’afaire sus le conte de Flandres et sus le duc de Nise, et Josyas d’Espaingne
         et <span class="persName">Japhus</span> le Frison et le duc de Lucembourc, cil .V. pour l’une partie ; et pour l’autre pristrent
         la seurté de l’une partie et de l’autre de tenir tout ce que il en diroient puis,
         si orent conseil de la pais et de la concorde en tele maniere que Dyalogus seroit
         banys hors de l’empire de Rome et de Costentinoble, de ci avra pel-l’empereeur (sic) et <span class="persName">Dorus</span>, et ainsi que <span class="persName">Fastidorus</span> et Pelyarmenus obligeroient cors et avoir a fere le conmandement l’empereeur et son
         conseil, se il jamés a nul jour du monde i eust descorde ne male pais, ne de par eulz
         ne de par leur conseil. Ainsi fu acordé de l’une partie et de l’autre par acort.
         569 <i><span class="c">A</span></i>tant demourerent les parolles, et fu la feste et la joie si grant que devant n’i ot
         greingneur eue. Et fu Dyalogus mis hors de prison, qui bien cuidoit chascun jour estre
         mis a mort deshonneste. Lors s’en vint au conte de Flandres et se lessa cheoir a ses
         piez, si ne fu onques honme qui tant se peust humelier conme il fist, et si li dist
         telz parolles : « Ha ! sire, gentilz homs, jeté m’avez de la tres vilainne et cruele
         mort que je atendoie.  Si poez de moi fere conme de vostre serf. » Adonc si li dist li quens que, pour l’amour
         de Pelyarmenus, il vouloit qu’il alast avec li en Flandres, et il si fist, dont il
         en ouvra puis mauvessement et fausement envers le conte, dont vous en orrez bien parler
         avant que li livres faille. Et ainsi demorerent puis li prince .VIII. jours touz entiers
         en cele joie et en si grant feste que jamés ne s’en queissent partir, ne fu ce que
         chascuns avoit a faire en son pais.
         570 <i><span class="c">Q</span></i>uan (sic) ce fu que il durent partir, si firent li empereres et li autre Gasus venir,
         et il i vint moult appareillieement. Quant il vint par devant lui, si le trait a une
         part et li dist : « Amis chiers, mout vous ai trouvé de grant foy envers moi et envers
         ma dame l’empereris. Si vueil ouvrer par vostre conseil, car j’ai volenté de rapeler
         avec moi, si conme il me semble que raison l’aporte. Si m’aprenez conment je le puisse
         faire plus couvenablement, par quoi je aie le gré et l’amour de ceus a qui la greingneur
         partie de l’afaire monte. » Quant Gasus ot ce entendu, si ot si grant joie que il
         se lessa cheoir aus piez de l’empereeur et li baisa le soler. Et quant il le leva,
         si n’ot pooir de respondre fors en larmes et en pleurs, et dist : « Ha ! gentilz sire,
         conme gente requeste a ci ! Or sai je bien que  Deux a oï ma priere que je ai tant desirree et covoitiee (sic). Si vous en dirai
         mon avis selonc ce que tout le monde en iert joians et vous en prisera, si que bien
         le verrez. » Lors li dist : « Sire, et puisqu’il est ainsi que Nostre Sire Deux vous
         a donné tele volenté, je irai a mes damoisiaux de Rome, en tele maniere que je ne sache mie ceste chose, si leur prierai que il facent prier
         a leur freres que il viengnent avec eulz a vous, si vous charront aus piez et vous
         prieront pour Dieu que vous rapelez leur mere, par quoi il soient plus couvenable,
         et que il li puist avoir reson et greingnor affinité. Et il vous prendra pitié de
         eulz, si serez si apensez que bien leur savrez respondre a leur requeste. »
         571 <i><span class="c">Q</span></i>uant li empereres ot Gasus ainsi parler, si dist a Gasus : « Bien avez dit ! Et je
         vou‹...›[s] em pri que vous en faciez ce que bon soit. » Maintenant s’est Gasus de
         lui partis et vint a ses damoisiaus, si les mist d’une part et leur dist : « Biaus
         seingneurs, je me sui d’une chose apenssez qui moult seroit couvenable a vous, se
         vous le poiez fere. Et je croi que vous le ferez, se vous jamés la devez faire sien
         est poins. » « Quel chose est ce ? se dist <span class="persName">Fastidorus</span>. » « Sire, dist il, la merci de Nostre Seingnor, nous avons bien besoingnié selonc
         ce que les choses sont alé. Mes encore le pourrez, se vous voulez, miex [f.16] faire
         une chose que je vous dirai. Vous ferez a chascun des barons qui ci sont une requeste
         et leur direz qu’il vous aidassent a prier vos freres touz premiers et aprés vostre
         pere que il vousist rapeler et venir avec vostre mere par coi il fussent ensemble
         a touzjours, si en seriez plus prisiez. » Adonc se sont avisié q‹...›[u]e il iront
         premierement a leur oncle, le roy d’Arragon.
         572 <i><span class="c">L</span></i>ors vindrent a lui et li distrent ceste chose, dont il fu moult joians. Aprés, il
         vindrent au duc de Lucembourc, si li firent ceste requeste ; aprés au conte de Flandres
         et a <span class="persName">Japhus</span> le Frison, et aussi a touz les autres, qui furent moult lié de ceste requeste ; et
         adonc s’en vindrent a <span class="persName">Helcanus</span> et a <span class="persName">Dorus</span>. Lors parla Daphus mout couvenablement pour les damoisiau‹...›[s] de Rome. Maintenant vindrent tout ensemble a l’emperere et se lessierent tuit .IIII. cheoir
         de freres a ses piez. Dont dist que il se dreçassent amont et levassent sus et que
         il deissent lor volenté. Dont dist <span class="persName">Helcanus</span> qu’il ne le feroient mie se il ne leur otroioit leur requeste. « Par mon chief, dist
         il, je savrai ainçois quele ele doit estre. » Dont li dist <span class="persName">Helcanus</span> : « Je et mon frere <span class="persName">Dorus</span> vous prions, et il du tout avec nous, que vous vueilliez rapeler l’empereris, nostre
         mere, avec vous et que vous soiez li uns avec l’autre, si conme vous-si conme vous (sic) devez, et nous touz vous en requerons que vous le vueilliez fere.
         » Quant <span class="persName">Helcanus</span> ot ceste raison dite, li empereres se tut .I. pou, que il pou ne grant ne respondi.
         Adonc se mistrent tout li baron a jenous et distrent : « Sire, la requeste de vos
         enfanz ne devez vous pas escondire se vous nous voulez servir a gré. » Lors parla
         li empereres en haut et dist : « Biaus seigneurs, fete[exponctué/début]i[exponctué/fin]
         est vostre requeste. Or levez sus apertement. » Adonc se drecierent et i ot une joie
         moult merveilleuse et grant.
         573 <i><span class="c">M</span></i>aintenant fu demandé a l’empereeur conment il vouloit que ceste assemblee fust faite.
         Il respondi qu’il vouloit aler a Rome, car grant piece avoit qu’il n’i avoit esté. Adonc s’apareilla li empereres, o lui
         ses .IIII. filz et tout li baron qui la estoient, et se mistrent au chemin dedenz
         .VIII. jours. Dont ce fu Gasus devant aprestez pour la nouvelle porter a l’empereris
         de Rome et a ceus de la cité. Il ne fina par ses journees tant que il vint a Rome et descendi ou palés majour ou l’empereris estoit, o lui grant plenté de dames et
         de damoiselles.
         574 <i><span class="c">Q</span></i>uant il vint devant lui, si la salua de par l’empereeur <span class="persName">Cassidorus</span> de Costentinoble. Quant la dame entendi Gasus, si ot moult grant joie de cest salut
         et dist : « Dites moi : quelles nouvelles me direz vous  de l’empereeur, mon seigneur ? » « Dame, dist il, bonnes nouvelles, se Dieu plest.
         » Lors li mist la lettre que li emperieres li envoioit en la main. Et elle froissa
         ens la cire et trouva escript la pes de ses enfans et conment il venoit a elle a fere
         toute sa volenté. Quant ele ot ce leu, si ot moult grant joie a son cuer, qu’ele tressailli
         toute de grant leesce, et puis loa Nostre Seingneur de tot son cuer moult devotement.
         Lors se dreça la dame et dist oiant touz et toutes le mandement que son seingnor l’empereeur
         de Coustentinoble li mandoit.
         575 <i><span class="c">Q</span></i>uant il orent ce entendu, si ala la novelle parmi Rome, et i ot une si tres perfaite joie que anui seroit du raconter. Pour cele joie fist
         l’empereris apareillier la cité pour recevoir son seingneur, si le fist fere si noblement
         com on le pooit fere. Quant se vint que li emperieres et li baron s’aprochierent de
         Rome, si fu l’empereris aprestee, o lui grant plenté de dames et de damoiselles. Lors
         fu mise sus .I. tel palefroi com il apartenoit a tel dame et fu adestree de maint
         vaillant prince, et tout ainsi se partirent tout conmunement hors de la ville. Si
         encontrerent l’empereeur, o lui grant plenté de gent et de barons. Adonc s’asemblerent
         l’empereeur et l’empereris et conjouirent li uns l’autre en tele maniere que tout
         conmunement en orent grant joie, et mervelieusement en fu loez li uns et li autres de leur noble contenance.
         Mes il ne me plest ore mie que j’en face autre devise, fors tant que il vindrent a
         la grant eglise de Rome, et furent li empereres et li empereris reconsilié du pape et des cardonnaus en tele
         maniere que il cuidierent que Reson l’aportast. Aprés s’en reperierent ou palais majour,
         qui touz fu pourtendus de draps d’or et de moult d’autres aournemens plus chiers,
         et tout ainsi le firent, par coi on puet savoir que le prince devant nonmé furent
         pourveu de divers ascesmemens et pour leurs chevaliers, si que ce fu la chose de quoi
         li emperieres fu plus joians et en sot gregneur gré a l’empereris.
         576 <i><span class="c">L</span></i>i baron, d’autre part, furent prié des damoisiaus de Rome que il ne lessassent pour nul coustement a faire une feste qui a honneur leur apartenist,
         car bien seust chascuns se pour avoir ou pour tresor peust on avoir mis guerre a fin
         dont i eussent la leur mise et assouvie, mes il virent bien aus amis que leur contrepartie
         avoit que il n’i eust mestier. Et pour ce fu bien dit cist proverbes que [proverbe/début]
         mieux vaut amis que autre tresor[proverbe/fin]. Dont Pelyarmenus dist a ceste fois
         au noble conte de Flandres : « Sire, de cest tresor que nostre chiere mere a assemblé
         est en vostre conmandement  fere une noble feste par coi nul de nous ne puist entrer en nule male couvoitise
         aprés ce que vous serez partis de nous. »
         577 <i><span class="c">Q</span></i>uant li quens ot entendu Pelyarmenus, si le prisa moult en son cuer et li dist : «
         Pelyarmenus, or voi je bien que la feste sera de grant coust. » A cest mot fet l’yaue
         corner, et alors donnerent l’yaue. Et quant il orent lavé, si se vont asseoir au mengier,
         et furent chascun servis a son devis si noblement que grans anuis seroit du raconter
         touz les mes qu’il orent. Que vous feroie je lonc sermon ? Li jours passa, et vint
         au soir que chascun se trait a son repos. Li empereres et l’empereris s’entracointierent,
         conme cil qui autres fois l’avoient fait, si furent toute la nuitiee en soulas et
         en joie, conme ceus qui pou dormirent cele nuit.
         578 <i><span class="c">Q</span></i>uant ce vint au matin, que li empereres fu levez, si issi hors des chambres et trouva
         que .III. chevaliers estoient en la sale venu et estoient armez de toutes armes fors
         de hyaumes et d’espees. Si tenoient par la main .I. enfant de .X. ans, et cil estoit
         garnis de toutes biautez. Et si tost com il virent l’empereeur, il le connurent. Lors
         vindrent par devant lui, si li distrent: « Sire, a vous nous envoie la damoisele du
         Chastel Mignot et vous fet par nous asavoir son  derrain salut, et si vous envoie autant de joie conme de vous li estoit remez. Or
         ainsi que Deux a fait de lui sa volenté. Si vous mande par nous que vous priez a Dieu
         pour ‹d›[l]’ame de li, car elle est de ce siecle departie pour l’amour de vous. Si
         vous prie que vous penssez de l’enfant et que vous ne souffrez que la terre soit mise
         a gast, car ele en met sus vous toute la painne et le travail. »
         579 <i><span class="c">Q</span></i>uant ce vit li emperieres et oï, touz li cuers li atendri[unclear reason=reprise du
         copiste/début]st[unclear/fin] et prist l’enfant entre ses bras. Lors ne se pot tenir
         que il ne le baisast en lermes et em pleurs. Dont apela Daphus et li dist : « Amis,
         faites ses chevaliers aaisier a sa volenté, et puis si repairiez a moi, car j’ai de
         vous a faire. » Lors se leva li emperieres a tout l’enfant et s’en entra es chambres
         et vint la ou l’empereris estoit et li dist : « Dame, oncore (sic) est cist enfés
         miens, dont je vous prie que vous le faciez garder conme le vostre. » Quant la dame
         oï ce, si sailli sus et prist l’enfant entre ses bras et le baisa moult amiablement
         et puis dit : « Sire, je vueil bien croire que cist enfés soit vostres, car nul n’en
         avez qui miex vous resemble. Et je vous pri mes qu’il ne vous anuit que vous me dites
         dont il vient, car moult le couvoite a savoir. » Adonc li dist li empereres, conme
         cilz a qui il en avoit autre fois parlé. Et quant ele sot ce, si fu moult joians pour
         .II. choses : la premiere, pource qu’ele tenoit l’en[f.17]fant ; la seconde, pource
         que la damoiselle estoit trespassee de ce siecle, par quoi ele doutast qu’ele perdist
         l’empereeur et que il ralast a lui.
         580 <i><span class="c">A</span></i>insi fu l’empereris joiant de ceste chose et tint l’enfant en moult grant chierté.
         Daphus revint a l’emperere et li dist: « Par foy, sire, voirs est, ce dist Cassidore,
         quant elle dist que jamés ne vous verroit ne vous li. » « Daphus, dist il, voirement
         le dist ele. Mes or me dites : conment dient li chevalier qu’ele morut ? » « Sire,
         dist il, n’est pas grant besoing que vous le sachiez selonc ce que j’ai entendu. »
         « Par mon chief, dist li empereres, savoir le vueil, ou je ne serai jamés a aise dusqu’a
         tant que je le sache ! Car se vous m’amastes onques de riens, que vous me diez conment
         Dyane le fet, car bien sai que vous en avez oïes nouvelles ! » « Sire, dist il, Dyane
         ne le fet se bien non, conme cele qui vous mande moult d’amistiez et de salus et moult
         volentiers vous verroit se estre pooit. » « Par Dieu, ce respont li emperieres, se
         feroie je li, mes je vous pri tant come je puis, se vous m’amastes onques de riens,
         ne par la foy que vous m’i devez, que vous me contez de Celidoyne, car j’en ai le
         cuer molt dolent. » « Sire, ce dist Daphus, verité fu que, ainsi com vous eustes otroié
         la requeste de vos enfanz, et meisment de l’empereris, que vous eustes fet l’acordance,
         car Celydoine le sot par art, conme cele qui plus en savoit que touz les astronomiens qui a son temps estoient. Et tantost
         conme elle sot, elle acoucha malade de duel et ne vesqui que .III. jours, et conmanda
         et encharga a sa gent que il vous deissent le mandement que elle mandoit, ainsi com
         vous le poez entendre se vous voulez. Et moi me couvient mettre au retour, car Dyane
         me mande que, tout aussi tost conme j’avrai oï nouvelles de lui, se je ne me mes au
         retour, elle ne me cuide jamés veoir. Si vueil a vous prendre congié, conme cil dont
         vous n’avez pas moult a faire, pour coi vous ne vueilliez que je trespasse ce conmandement
         et ceste requeste. » « Par Dieu, dist li emperieres, vous avez dit verité, car ma
         volenté est que vous ne partiez mie de moi. Mais puisque ainssi est que vostre volenté
         si est d’aler, je vous pri que vous demouriez jusqu’a tant que la feste soit passee.
         » « Sire, se respont Daphus, je ferai vostre volenté. » Ainsi demora Daphus par le
         conmandement de l’empereeur jusqu’a tant que la feste fu passee et, aprés ce que ele
         fu passee, il vint a l’empereeur et li demanda congié, et l’emperiere li donna mout
         bonnement. Mes ainçois li pria et requist que il se preist garde de la terre de Celydoine
         « et de mon filz, car je le vueil que vous en soiez garde conme de la vostre, et je
         vous en donrai mes chartres et mes seaus. » « Sire, dist Daphus,  je ferai du tout vostre volenté. » Atant fu heure d’oïr messe, si que, aprés ce que
         la messe fu chantee, il i en ot aucuns qui se vodrent entremettre de chevalerie. Et
         avoient fet fichier grans estaches aussi conme terraches pour eulz esbanier, et li
         autre avoient fet drecier quintainnes pour jouster, et li auquant avoient entrepris
         joustes a cheval perdre ou a cheval gaaingnier.
         </p>
      
      
      <h1><span class="headNum">[?]</span> Ci devise conment les barons de Rome 
         et cil de Coustentinoble firent feste de 
         <span class="persName">l’empereeur</span> pour l’amour de 
         <span class="persName">l’empereris</span>, qu’il avoit reprise, 
         si qu’il en firent telle feste que elle dura 
         .<span class="num">xv</span>.        
          jors.</h1>
      
      
      
      <h2><i><span class="figDesc">Enluminure sur 1 colonne (c) et 12 UR + un personnage dans la marge hors cadre. 
               Fête des barons de Rome et 
               Constantinople 
               pour le re-mariage de <span class="persName">Cassidorus</span> 
               et <span class="persName">Fastige</span>. 
               Ils se tiennent la main (les gants ?) avec 
               deux autres personnages féminins derrière et 
               un musicien de l’autre côté joue un instrument à cordes avec archet hors cadre.
               </span></i></h2>
      
      
      <p><span class="paraNum">[581]</span> <i><span class="c">C</span></i>i endroit dit li contes que <span class="persName">Dorus</span>, qui moult avoit le cuer a ce que on parlast de lui en aucune chevalerie, atissoit
         l’afaire d’issir aus chans, si que tuit cil qui aucune chose voudront faire darmes
         pristrent une souppe en vin. Et aprés ce se sont ‹p›et tost aprester pour issir aus chans. Les dames de Rome, ou il en avoit a celui temps plus de belles  qu’il n’avoit en tout le remenant de Rome ne de l’empire, furent requises que elles ississent hors avec l’empereeur et l’empereris
         aus chans en leurs chars, dont i ot tel bruit et tel frainte qu’il ne fust nul qui
         a merveilles ne le[exponctué/début]s[exponctué/fin] tenist les grans honneurs des
         nobles chars de Rome. Dont il avint que l’emperere avoit fet faire .V. chevaliers touz garnis d’orfaverie,
         et furent atournez de pierres precieuses et couvers de fins dras d’or, de quoi il
         avint que, a cele journee, que l’empereris de Rome si ne volt issir aus chans aussi conme por parolles. Mes <span class="persName"><span class="persName">Nera</span></span>, qui fesoit quanque elle cuidoit que bon fust, la fist entrer, o lui en son char,
         aussi com se nul ne le seust qui ele fust. Et ses autres .II. sereurs se mistrent
         en leurs chars et les autres .II. demourerent pource que la royne d’Arragon n’i fu pas, pource que on cuidoit que elle i deust estre. Et l’autre demoura pource
         que il n’aferoit pas que l’empereris i fust a cele journee.
         582 <i><span class="c">L</span></i>ors fu l’eure que toute Rome aussi conmunement issirent cil dedens la cité aus champs. Qui dont veist conment
         les princes desus dis s’estoient mis chascuns d’une part por soi moustrer, dire peust
         que nule autre chose n’estoit si belle a veoir. Pelyarmenus, qui pas ne se volt mettre
         arriere, se mist premierement hors de la cité, o lui maint noble chevalier. Aprés
         se mist <span class="persName">Dorus</span>, son frere, qui n’avoit mie de science mains, ainz s’en issirent du tout aus champs, et aprés les dames, qui fesoient moult grant bruit. Pelyarmenus
         et <span class="persName">Dorus</span> avoient plusseurs rens aprestez, car li uns se devoient essaier en la quintainne,
         li autre a ferir de dars en l’estache et li autre a jouster de droit d’armes pour
         cheval perdre et pour cheval gaaingnier. Mes sus touz ses esbatemens, Pelyarmenus
         et <span class="persName">Dorus</span> s’acorderent a fere a l’endemain que li .IIII. frere par acort tournoieroient contre
         l’autre partie. Ceste nouvelle vint a l’emperere, qui moult s’en esjoï, si dist entre
         ses dens : « Je aie mal dehait se je ne le vodroie volentiers ! Mes que je ne me doutasse
         d’autrui meschief qui avenir i pourroit. » Ainsi conme il le penssa, ausi le dist
         le duc de Borleus. « Sire, que dites vous de ses damoissiaus qui a ce se sont acordé
         ? » « Sire dux, dist il, je me douteroie qu’il n’en avenist el que bien, car je sai
         si l’une partie et l’autre plainne de chevalerie que moult y avroit fet d’armes avant
         que l’une partie et l’autre i preist se pou non. » « Vous avez dit voir, sire », dist
         li dus.
         583 <i><span class="c">Q</span></i>ue vous iroie je plus disant de ceste chose ? Il n’i avoit nul qui s’acordast autrement
         qu’il ne couvenist que le tournoiement ferist, mes il n’estoit pas encore ordené.
         Et de l’autre part si veoient devant eulz le grant esbatement dont j’ai devant parlé.
         Et de l’autre part les dames s’estoient mises es rens pour veoir ceus qui miex le
         feroient, dont il y avoit ja maint cop feru et d’uns et d’autres, dont  li contes ne fet pas mencion. Pelyarmenus, a ce qu’il avoit mise s’entente et qu’il
         avoit et temps et leus de faire, s’est si habandonnez au ferir en la quintainne, mes
         tout aussi conme aucun i avoit failli li couvint faire faute, si en fu trop courrociez,
         car il en fu escharni tout aussi conme avoient esté li autre.
         584 <i><span class="c">A</span></i>prés Pelyarmenus i mist <span class="persName">Japhus</span> s’entente, mes se fu pour noient. Et tout aussi fist Josyas d’Espaingne pour porter
         compaingnie a Pelyarmenus et pour donner a Leus l’onneur de ceste emprise. Dont il
         en avint que Borleus, son pere, si li vint au devant et li dist : « Biau filz, vous
         n’avez rienz fet se vous encore n’i ferez, car chascun dist qu‹i› se fu aussi conme par mescheance de la quintainne que vous l’assenastes. Mes faites
         que vous i puissiez ausi droit ferir encore com vous avez fait. Adonc dirons nous
         que vous en avez l’onneur aportee. » Et que fist Leus ? Il de[exponctué/début]n[exponctué/fin]manda
         le plus fort espie que on pot trouver, et li dux, son pere, vint a lui, si li dist:
         « Biaus amis, ne metez ore si grant painne en la quintainne mettre a terre que vous
         i failliez, je vous em pri. » « Biau pere, dist il, ne vous en doutez ja. »
         585 <i><span class="c">A</span></i>tant fu a Leus une lance aportee qui par semblant li deust estre trop fort, mes il
         iert entalentez de fere ce que il ot em propos. Si prist la lance voiant maint baron,
         qui tout mistrent leur entente a veoir conment il se maintendroit. Aprés s’est aprestez
         et se molla en ses armes et el [f.18] cheval au plus affaitieement qu’il onques pot,
         conme cil qui bien savoit que touz et toutes le regardoient, et il se maintint si
         noblement qu’il ot la grace de touz. Lors se mist au ferir des esperons petit et petit,
         et le cheval l’emportoit sus frain de merveilleuse maniere, que tuit cil qui l’esgardoient
         en orent grant joie. Il feri en la quintainne de si grant aïr qu’il abati la quintainne
         tout en .I. mont. Et au passer outrebrisa sa lance, si que li trouçon (sic) en volerent
         en haut. Mes puis li avint li-avint (sic) il grant meschief, car nous trouvons ou
         conte que il couvint Leus morir de la bleceure que il reçut au cop ferir, car avant
         qu’il peust estre ramenez en la cité cheÿ il mort de son cheval. Dont il avint que,
         quant li dux, ses peres, vit ce, si dist a l’empereeur : « Ha ! sire, ci n’a nul recouvrier.
         Et [proverbe/début] qui d’un donmage feroit .II., tant vaudroit pis ! [proverbe/fin]
         » « Sire dux, dist li empereres, moult parlez sagement. Or gardez que vostre parolle
         ait fruit par quoi je vous tiengne a sage. » « Sire, ce dist li dux, poi voit on d’onmes
         qui doivent estre ausi courrouciez conme je sui, qui puisse dire sens ne fere. Mes
         tout si courrouciez conme je sui, je loeroie que le miex fust que nul autre que vous
         ne seust huimés ce meschief ne demain, car de ce donmage pourrons nous greingneur
         avoir qu’il ne le voudroit faire em point et en leu, car je sui touz certains, se
         madame vostre fille le savoit, qu’ele en avroit plus grant duel que je n’aie encore eu.
         » « Par mon chief, dist li empereres, je vous tieng a sage. »
         586 <i><span class="c">A</span></i>insi avint de ceste chose que on desfendi sus cors et sus avoir et sus quanque on
         pot mesfaire a ceus qui ceste chose sorent, que il ne fust nesun si hardi qui descouvrist
         [exponctué/début]ce[exponctué/fin] cest afaire en lieu ou plus de gent le seussent.
         Lors fu moult soutivement apareilliez et ensevelis en .I. hostel dedenz Rome pour miex celer l’afaire, por laquele reson il me covient venir a ce que, quant Leus
         ainsi conme j’ai devant dit ot la qui[unclear reason=effacé]n[unclear/fin]tainne mise
         a terre, si conme vous avez oï, il n’i ot nule des dames dont je ai fet mencion quil
         ne fussent moult esbahies de ceste aventure. <span class="persName"><span class="persName">Nera</span></span>, qui sus toutes avoit le parler, embraça Cassydore, qui fenme estoit Leus, et dist
         : « Conment, suer ! Moult avez hui faite mate chiere ! Or la faites bonne et si aiez
         joie en vous que de plus noble vassal ne puet estre dame honnoree que vous estes aujourd’ui.
         » « Ha ! tres chiere dame, dist elle, merci. Or a primes me semble que je aie la pointe
         d’un coustel qui au cuer me doie ferir. » Lors n’i ot nule d’elles quil ne le tenist
         a grant folie, et dist chascune : « Je ne sai si grant courrouz en moi que, s’il estoit
         avenu a mon seingneur tel honneur quil est faite au vostre, que je ne feisse toute
         autre chiere que nous ne veons que vous faites. » Lors se reprist a soi meismes et
         sot bien que ele mesprenoit selonc l’avis de  chascun et de chascune. Mes li cuers, qui par nature ne se pooit esjoïr, atendoit
         ce que Nostre Sire li avoit pourveu. Et lors se cuida esjoïr de joie fere et dist
         : « Et ou est ore celui qui ceste proesce a faite ? Ne vendra il pas avant ? » « Par
         foy, dist chascune, de ce avons nous grant merveille, car il n’est pas usage que,
         quant on fet tel chose que on tient a bien faire et a proesce, que cil ne se doivent
         moustrer devant les dames. » A ce mot est venus le roy d’Arragon et autres barons qui furent avisiez, et distrent : « Ceste quintainne est mise a
         mort. Or avant, dames, a une autre ! » Lors furent menees a .I. autre ou il i avoit
         maint biau cop feru, mes si fort estoit que nul ne la pooit mettre a terre. Quant
         Pelyarmenus s’aati de lui verser que qu’il en deust avenir, a ce cop fu li emperieres
         reperiez et vit que Pelyarmenus s’aprestoit de ferir en la quintainne. Si saisi l’espie
         la ou il le tenoit et dist : « Biau filz, [proverbe/début]n’est mie grant mestier
         d’entreprendre chose dont on viengne tart au repentir [proverbe/fin] ! Et si n’i ait
         huimés si hardi qui se mette en painne de mettre la quintainne a terre, car je ne
         vueil pas qu’il i ait honme quil soit pareil a Leus, mon chier filz, qui le los et
         le pris doit avoir des quintainnes aujourd’ui. »
         587 <i><span class="c">Q</span></i>uant Pelyarmenus oï ce, si fu touz courrouciez, car bien cuidoit acomplir ce qu’il
         cuidoit entreprendre, mes il n’en osa aler plus avant. Adonc vint li empereres devant
         les dames et les damoiselles, qui toutes demandent a .I. ton : « Sire, que avez vous fet de nostre meilleur
         chevalier qui a ce fait que nul autre ne pooit fere ? » « Par la foy que je doi a
         vous, je l’ai fet mettre en tel lieu ou nule de vous ne le verra huimés ne demain,
         car mal a mise ma quintainne a terre sanz mon gré. » Quant ce ont entendu, les dames
         si en ont eu grant joie, car elles cuidierent que ce feust ou pour joie ou pour feste,
         si conme il leur donna a entendre. Et ce fu une tres bele voie pour couvrir ce qu’il
         avoient entrepris.
         588 <i><span class="c">A</span></i>insi conmença la feste et l’esbatement a demorer en sa vertu, et les dames furent
         conmandees a mener en .I. renc qui fu atirez pour jouster. Si avint que Daphus et
         Josyas devoient par acort jouster li uns a l’autre. Et lors vint li emperieres et
         leur dist : « Biau seingneur, n’i ait nul de vous, se il ne veult perdre l’amour de
         moi, qui s’abandongne a nule vilainne emprise ! Mes chevauchiez sagement, car on doit
         trop douter les perilz. » Lors n’i ot nul quil ne s’apareillast a fere sa volenté.
         Et qu’en avint il ? Il brisierent si bien et si bel leur lances que ce fu moult grant
         joie du veoir et greingneur deduit du raconter qui lieu et temps en avroit. Mes tout
         ausi com chascun n’est pas bien disposez a oïr volentiers ce que on doit et puet briefment
         conter, m’estuet il venir a ce qu’il m’est avis que on n’en puet pas si corrompre
         la matire, que cil qui volentiers loent ne m’en puissent blasmer, pour laquele raison
         je vueil a ce venir que <span class="persName">Dorus</span> s’en  vint a l’empereeur, son pere, et li dist : « Sire, il me semble que vous avez aussi
         conme desffendu que nul ne jouste a moi. » « Biau filz, sauve soit vostre grace, ains
         vous sent chascun si plains de vostre volenté que il vous redoutent en toutes manieres.
         » « Et conment ? dist il. Ne demeure il pour autre chose ? » « Ainsi le cuidoie je,
         dist li empereres. » « Par mon chief, dist il, je n’i ferrai mes hui cop d’espie ne
         de lance ! » « Vien avant, fol ! dit li empereres. Veuls tu fere chose dont on parolle
         em bien et dont tu seroies plus honnorez que se tu abatoies toutes les quintainnes
         de ceste place ? » « Sire, dist il, or me lessiez dont oïr que c’est. » « Volentiers,
         dist li empereres. Leus, qui sereur vous avez, si est .I. poi bleciez, par quoi il
         ne puet pas a la journee de demain porter armes. Si vous loeroie que vous feussiez
         armez de ses armes et la montrissiez conbien vostre valeur se puet estendre. » « Sire,
         dist il, de ce que Leus, mon frere, est bleciez me doit moult anuier ! Mais de ce
         que je seré demain atournez pour lui me ferai je a merveille joiant ! » Et lors vindrent
         <span class="persName">Helcanus</span> et li contes de Flandres a l’emperere et li distrent : « Sire, que avez vous fet
         de Leus ? » « Biau seigneurs, dist il, je en ai fet ce que vous en poez oïr. » « Sire,
         dist <span class="persName">Helcanus</span>, nous nous doutons qu’il ne soit bleciez. » « Biau filz, dist li empereres, or ne
         vous en doutez ja, car il est tout autrement que vous ne cuidiez. Et si ne m’en enquerez
         huimés autrement que j’ai dit a <span class="persName">Dorus</span>, vostre frere. » Adonc s’est trait li quens de Flandres vers l’empereeur et li dist
         : « Sire, de ceste journee  ne puis je huimés veoir qu’il ne soit bien heure de reperier en la cité, selonc ce
         que je entens, a demain le tournoy. »
         589 « <i><span class="c">S</span></i>ire quens, dist li empereres, or avez voir dist. » Adonc fist li empereres sonner
         la retraite en la cité, et il tot aussi ordeneement conme il en issirent rentrerent
         il en la ville. Il fu temps et heure que vespres durent sonner, et on si fist, et
         puis les sont alees oïr li emperere et li baron qui aprés l’esbatement vindrent tout
         a court. Et aprés si fu heure de souper, et on si fist plus tost que on ne souloit
         pource que li plusseur avoient pou mengié tout le jour.
         590 <i><span class="c">Q</span></i>ui dont veist conment li keu s’estoient pené et traveillié du souper noblement appareillier,
         dire peust que aussi bien se penassent d’eulz faire loer conme li chevalier se penassent
         de chevalerie fere. Ainsi avint que il firent l’yaue corner. Lors laverent li empereres
         et l’empereris et puis tuit li baron qui aprés l’empereeur sont assis tout a leur
         droit. Cil qui de servir se durent entremettre le firent si ordeneement que moult
         fu bel a veoir de ceus qui de tel mestier se connoissoient. Et sanz faille, qui que
         le tiengne a truffle, bele chose est en hostel de grant seingneur de servir ordeneement
         selonc ce que chascun vaut.
         591 <i><span class="c">A</span></i> cele nuit ne fu nuls botez hors puisqu’il fust assis. La peust on veoir toute honneur
         et toute courtoisie d’ostel a maintenir. [f.19] Cilz soupers dura moult longuement,
         et fu parlé du tournoiement sus table a l’endemain. Mes je me vueil atant partir de
         cest souper, si vueil parler des dames, qui se sont mises aus karolles aprés ce que
         les tables furent ostees. <span class="persName"><span class="persName">Nera</span></span> et Cassydore en sont venues devant l’empereeur et le mistrent a reson que il avoit
         fet de Leus. Li empereres se pourpenssa et dist : « Mes belles filles, et li une et
         li autre, il est usage en hostel de grant seingnor, si conme il doit estre en hostel
         d’empereeur de Rome, se il y a .I. chevalier quel que il soit et il fet ce que Leus a fait, que il doit
         estre mis d’une part tant que reson en soit faite aussi conme je vous avoie hui dit.
         » « Sire, distrent elles, et nous ne cuidons pas que Leus ait fait chose dont il doie
         blasme recevoir. » « Par mon chief, dist li emperieres, je ne cuit mie, se il avoit
         fet chose qui bonne ne fust, que je n’en feusse aussi courrouciez conme nule de vous
         seroit. Mes vous savez bien qu’il couvient tenir usage de pais. » Atant se dreça li
         empereres pource que il ne volt mie que elles le tenissent plus a plait de ceste chose.
         Si prist l’une a une main et l’autre a l’autre et s’en vint aus querolles et mist
         painne a ce que il et ses .II. filles deissent .I. rondel : [vers/début]« Moult vaut
         miex amener joie que estre trop sus  penser. »[vers/fin]
         592 <i><span class="c">Q</span></i>uant li emperieres et ses .II. filles orent leur chançon finee, si i en ot moult qui
         puis se penerent de chançons dire et de joie fere, et meismement l’empereris fu moult
         courte tenue de chanter, ainz ne se volt fere tenir ne a folle ne a nice, car ele
         pria ses .II. autres filles, qui furent fames aus .II. damoisiaus de Rome dont ele estoit mere, que elles deissent ceste chançon : [vers/début]« Ne se doit
         nuls desconforter qui a vraie amour s’atent. Rondel, je te vueil noter, d’autre chançon
         que raconter, conment amours veulent monter en haut touz ceus qui sont de leur couvent.
         Ne se doit nuls desconforter qui a vraie amour s’atent. »[vers/fin]
         593 <i><span class="c">Q</span></i>uant li empereres et ses .II. filles orent alé lor [unclear reason=effacé/début]tour[unclear/fin],
         si fu heure de reposer selonc ce qu’il orent a faire  a l’endemain. Atant se sont li baron trait a l’ostel et pristrent repos, li uns plus,
         les autres mains. Dont il avint que <span class="persName">Dorus</span> ot moult a pensser que il peust a l’endemain fere chose dont li emperieres se peust
         tenir a paié. Il avoit fet les chevaliers Leus venir devant lui et leur dist qu’il
         vouloit armes porter en la semblance de Leus, leur seingneur, et qu’il ne s’esbahisissent
         mie, car il ne descroistroit pas son pris, mes qu’il i deust metre la vie se il i
         vouloi‹t›[ent] aidier. Il respondirent que de ce ne s’esmaiast pas, car il li seroient
         en aide et menu et pres, mes bien gardast que il fust bien montez a sa guise. Il leur
         respondi que de ce ne se doutoit il mie, car il avoit tel cheval qui cuidoit bien
         que tout le jour ne li fausist.
         594 <i><span class="c">C</span></i>este parolle oï .I. Henuier, qui moult prisa le mot que <span class="persName">Dorus</span> dist, et dist : « Sire, se je estoie aussi riche honme de valeur conme vous estes,
         moult ameroie .I. tel cheval. » Lors esgarda <span class="persName">Dorus</span>, si le vit aournez de toutes biautez et de joenne aage, si li dist : « Et je vueill
         que vous l’aiez, et puis si direz qui vous estes. » Adonc ne fu pas celui esbahis,
         ainz se trait vers lui et li dist : « Ha! sire, la vostre franchise ne se puet couvrir,
         mes ma folle couvoitise m’a descouvert a ce que vous avez oï. » « Bien oï, dist <span class="persName">Dorus</span>, vostre raison que vous n’estes pas du tout a aprendre. Mes vostre non vueil savoir
         et en quel lieu vous fustes nés. » « Sire, dist il, je fui nés en la marche de Henaut,
         filz a .I. vavassour de povre renon et d’assez petit afaire. Et je meismes sui apelez
         Henaut. » « Henaut, dist <span class="persName">Dorus</span>,  je vous pri que vous me soiez demain pres au conmencier du tournoy. » Lors le volt
         il aler au pié baisier quant <span class="persName">Dorus</span> l’embraça et li dist : « Alez huimés a l’ostel, car aussi est il temps. » Adont prist
         chascun congié et sont atant departi.
         595 <i><span class="c">L</span></i>endemain ot grant bruit aval Rome, car chascun s’aprestoit de ce qu’il pooit selonc ce que il estoit. Mes je ne puis
         ore pas de chascun parler ne raconter son affaire, car ce n’est pas droit, ne reson
         ne l’enseingne mie. Si vueil venir au duc Borleus et a l’empereeur, quil ne s’appareillierent
         pas de porter armes a cele jornee. Lors firent venir devant eulz touz les grans barons
         qui armes durent porter a celui jour. Si en y ot encore assez de ceus dont je n’ai
         faite nule mencion, car il vint nouvelles que .I. damoisel de Puille qui avoit esté
         filz au noble Synador, qui jadis fu compains d’armes au bon seneschal de Rome qui Marques fu apelez – cilz damoisiaus fu apelez Galyens –, et .I. autre, qui estoit
         filz au prince de Calabre, qui avoit a non Percemont, cil dui avoient esté nourri
         ensemble, car il estoient cousin et s’entramoient moult, conme cil qui n’estoient
         pas encore chevalier. Mes il avoient en propos et en covent li uns a l’autre que il
         ne seroient ja chevalier se le meilleur des meilleurs ne les fesoit, et il avoient
         tant enquis et demandé que on leur avoit fet asavoir que li emperieres de Constentinoble
         avoit le non desus dit. Dont il avint que li  tournoiemens fu respitiez de ci a l’endemain, que cilz i porroient estre plus couvenablement.
         596 <i><span class="c">L</span></i>i empereres et li dux Borleus, quil ne porent pas leur anui couvrir si bien conme
         il vousissent, orent conseil que il metroient Leus en terre au plus priveement que
         il pourroient. Dont il avint par la fille a l’empereeur, qui sa fenme estoit, que
         on feist entendant que ce estoit .I. povre chevalier qui estoit au conte de Flandres.
         Et pour lui honorer, on en faisoit la greingneur sollempnité que on pooit, si que
         il fu mis devant l’autel saint Michiel en la grant eglisse de Rome, et la le pueent encore veoir tout cil qui garde s’en veulent donner.
         597 <i><span class="c">A</span></i>insi avint que ceste chose fu celee, [proverbe/début]pource qu’il couvient a la fois
         couvrir son anui au plus bel que on puet quant on ne puet avoir autre recouvrier que
         il ot a cestui [proverbe/fin]. Et la plus grant reson de cestui si fu que, quant on
         mire une tres grant joie en .I. parfet duel, que trop de perilz i pueent avenir, et
         especiaument de ame et de cors. Si ne vueil pas ore ci toutes dire les resons que
         on i pourroit dire. Si vous sousfise atant fors que tant qu’il i ot encore une autre
         raison, qui pas ne fu petite. Car se tous seussent le meschief, riens il n’eust valu,
         ne la joie ne la feste, que on avoit entrepris a fere en l’onneur de l’emperere et
         de l’empereris, car joie faite en tristesce n’est autre chose que blanches chauces
         muees en  noires. Et pour ceste raison et pour autres fist l’empereeur et le duc Borleus cest
         afaire ainsi couvrir conme vous poez oïr. 
         598 <i><span class="c">L</span></i>i damoisel de Puille et cil de Calabre chevauchierent tant et a si noble compaingnie
         que il estoit avis a touz ceus qui les veoient que touz li mondes deust estre enclins
         a euls, car je truis escript que il ot en leur compaingnie .XXX. chevaliers, dont
         les .X. portoient banieres si que entr’eus menerent tel harnois que a l’entree de
         Rome leur volt on veer l’entree. Quant la novelle en vint a Gasus, le seneschal, qui en
         fu trop courrouciez qu’i conmanda et dist que le chief de Rome n’estoit pas esbahis por la venue de tel gent. Lors entrerent ens a grant harnois,
         conme cil qui aprés eulz faisoient traire et mener le plus bel charroy du monde, si
         qu’il avint que Ronmains, qui moult sont covoiteus (sic) d’avoir, distrent, quant
         il virent tele richesce : « De ces choses nous couvient avoir ! »
         599 <i><span class="c">L</span></i>i damoisel, qui a grant bruit venoient derriere, ne finerent de chevauchier tant que
         il encontrerent les .IIII. filz l’empereeur et maint autre baron en lor compaingnie,
         qui leur firent moult grant joie et merveilleuse honneur. Il entrerent en Rome et furent bien regardez de touz, conme cil qui bien et bel se maintindrent, et ne
         descendirent de ci au palais majour. Puis sont monté amont tout .VI., main a main,
         et tout ainsi vindrent devant l’empereeur, qu’il ne fu pas lens de bel apeler les
         damoisiaus quant il [f.20] l’orent salué.
         600 <i><span class="c">A</span></i>prés ce, que vous feroie je lonc conte de chose que li emperere leur demandast ne
         qu’il en respondissent a l’encontre de la demande ? Assez le vous ai dit entendanment
         par devant pourquoi il estoient venu a la court l’empereeur. Si ne furent pas aprentis
         de moustrer leur besongne a l’empereeur, ne li empereres du respondre. Lors fu temps
         et heure de l’yaue corner, si i coururent ceus qui s’en durent entremettre. Li empereres
         lava et l’empereris et tout li autre aprés moult ordeneement, et puis s’asistrent
         aus tables. Si ne truis pas ou conte que, se on avoit servi noblement, que encor le
         feist on plus seingneuriement. Cil qui vint a mout grant merveille aus bons entendans
         conment on puet si grant pueple servir si paisib-blement (sic) et a si grant aise,
         si que cil qui bien connurent les tré de ceus qui ce avoient fait respondirent : «
         Biau seingneurs, par .I. honme est .I. hostel maintenu en honneur et par .I. autre
         est il mis a destruction. »
         601 <i><span class="c">V</span></i>ez ci Gasus, le senechal de Rome, qui ne chace mie a mettre avant ses parens ne ceus qui acquierent par dons les servises
         des grans seigneurs qui ne sont digne de servir ne eulz ne autrui. Mes touz les meilleurs
         et les miex esprouvez que il puet avoir ne tenir, ceus-acointe ceus acointe (sic)
         il et a acointié touzjours el servise de son seingneur. Et par ce poez vous veoir
         la noblesce de la cort, ainsi com vous la demandez. En ceste chose se devisoient li
          auquant, non mie sanz plus em boivre ne en mengier. Et par ce est il a savoir aujourd’ui
         au plus gentilz honmes que il sachent que uns homs destruit .I. hostel et .I. autre
         le maintient. Tout ainsi fu de ceste court desus nonmee servie et honnoree de touz.
         Si avint que, quant on ot servi et les tables furent ostees, dui menestrel furent
         apresté souz prouvinciaus et en la fin distrent une chançon de court en chantant en
         leurs vielles de si noble maniere et de si merveilleus estrument que tout cil qui
         les entendirent n’avoient onques mes si bien oï chanter.
         602 <i><span class="c">A</span></i>insi com il orent leur chançon finee et il disoient leur issue, estes vous que uns
         <span class="rs"><span class="rs">lyon</span>s</span> s’estoit desliez, qui avoit esté mis en .I. travail pour ce que il ne feist a nullui
         mal. Et lors se sont tot arriere trait pour la paour de lui. Li empereres, qui amoit
         le <span class="rs">lyon</span> et qui l’avoit fait amener de Constentinoble a Rome, ainsi conme dist est en l’ystoire devant, sailli em piez et vint a la court a .I.
         chevalier qui ne savoit pas que li empereres l’amast tant conme il fesoit, qui avoit
         une espee traite et maintenant gita son mantel entour son bras et voloit aler au <span class="rs">lyon</span> et li <span class="rs"><span class="rs">lyon</span>s</span> a lui quant li empereres s’escria et dit: « Compains, compains, mal vous seroit avenu
         se vous occiez mon <span class="rs">lyon</span> ! » Lors se regarda le <span class="rs">lyon</span> et entendi l’empereeur et vint a lui a merci grant aleure et se mist a ses piez si
         humblement conme il pot miex. 
         603 <i><span class="c">A</span></i>donc se sont mis ensemble ceus a qui il en apartenoit. Si trouvons que li .IIII. frere
         furent mis d’une part ; li roys d’Arragon, <span class="persName">Japhus</span> de Frise, Josyas d’Espaingne et li quens de Flandres de l’autre. Et chascune partie
         si ot chevaliers de grant renon qui ci endroit ne sont mie nonmé. Mes quant se vendra
         aus batailles du tournoy, si pourrez adonc oïr de ceus qui miex le firent pour coi
         nous voulons certefier le nombre de la chevalerie qui a ce tornoi sera. Si trouvons
         qu’il en y ot, que riches que povres, .XVIII[exposant/début]C[exposant/fin]. et .XLVI.
         dont il en y ot plus d’une part que d’autre jusqu’a .XXV., si que cil qui plus en
         orent, se fu le roy d’Arragon et cil de sa partie. Cest acort et ceste partie fu faite et confermee entr’eulz.
         Lors approcha la nuit que li joenne damoisel qui chevalier devoient estre se moustra,
         lui et son compaingnon qui devant lui fu, par devant l’empereeur.
         604 <i><span class="c">G</span></i>asus, dont nous avons devant parlé en assez bonne maniere, avoit .I. filz, qu’il amoit
         a merveilles pource qu’il li estoit avis qu’il avoit biau conmencement, et sanz faille
         si avoit il, car il iert biaus et bien tailliez de touz membres et joennes de l’aage
         de .XXV. ans et sages pour .I. royaume maintenir, et estoit moult gracieus sus touz
         autres. Icestui amena Gazus par devant l’empereeur et li dist : « Sire, vez ci .I.
         mien filz que je couvoite moult que il vous puisse faire servise, et autresi a vos
         enfans qu’il vous puisse plaire. Et pour ce vous requier je que vous le faciez chevalier
          a la loenge de Dieu et de Sainte Eglise. »
         605 <i><span class="c">L</span></i>i empereres regarda l’enfant, si vit qu’il estoit plain de grant biauté et qu’il n’avoit
         pas failli a ses membres. Et lors li demanda li empereres son non, et il dist qu’il
         avoit a non Ganor. « Ganor, dist li empereres, moult sui liez de la bonne requeste
         que vostre pere m’a faite. » Lors dist li damoisiaus : « Ja a Dieu ne place, sire,
         que je [exponctué/début]ne[exponctué/fin] puisse faire chose ainz que je muire qui
         vous puisse encore aidier et valoir, si vraiement que je a touzjours mes m’en voudrai
         mettre en painne. » Et lors li volt aler au pié quant li empereres l’en leva et dist
         : « Amis, or soiez prest demain au matin avec les autres. » Aprés cestui revindrent
         maint autre, dont li contes ne fet pas orendroit mencion. Adonc fu heure de vespres,
         que li empereres et li autre baron les ont oïes aprés souper, si conme il leur couvint.
         Li damoisel de Puille et cil de Calabre et plusseurs autres alerent veillier avec
         eulz et maint filz de prince a l’eglise de Rome, qui a l’endemain furent apresté. Quant li emperieres ot oï messe en la chapelle
         saint Michiel et les joennes damoisiaus orent veillié, si leur conmanda l’empereeur
         que il venissent ‹d›[p]ar devant lui, si leur donroit l’ordre de chevalerie.
         606 <i><span class="c">E</span></i>t quant il leur ot donné, adonc avint que li damoisel de Puille et de Calabre et de
         mainte autre region furent venus devant l’empereeur, si lor donna a touz garne‹ns›[m]ens selonc ce que chascun estoit. Ici ot noble compaingnie, quant il furent
         .IIII[exposant/début]XX[exposant/fin].x. chevaliers nouviaus entre l’aage de .XX.
         ans et de trente, dont le maint puissant si porta le jour baniere. Ceste belle compaingnie
         retint toute li damoisiaus de Puille et cil de Calabre. Qui dont veist conment chascun
         se trait a sa partie, dire peust cest proverbe qui est escript en latin : « Similis
         similem sibi querit », c’est adonc a dire que chascun franc honme se mist a son franc
         labour et li autre, qui de ce n’avoient cure, se mistrent de l’autre part. De leur
         boivre ne de leur mengier ne me couvient fere mencion, car je cuit que il furent assez
         largement servi, car chascun ne penssoit pas a emplir son ventre mes a faire chose
         dont on peust savoir qu’il seroient serjant de Sainte Eglisse entre ceus qui adonc
         le vodrent fouler, et tel estoit leur entendement au temps d’adonc ; je ne sai quel
         il est ore aujord’ui.
         607 <i><span class="c">P</span></i>our ceste chose faire asavoir, <span class="persName">Helcanus</span>, <span class="persName">Dorus</span>, Pelyarmenus se firent moult richement aprester et leurs batailles d’autre part,
         ou Daphus li Gris estoit, a .II. banieres et .X. chevaliers de ses armes. Gazus et
         Clyo<span class="persName">Dorus</span> firent en tele maniere. Aussi avoit fet chascun des .IIII. freres une bataille avec
         la seue. <span class="persName">Dorus</span> avoit fet adouber Karus de Nise, et il meismes s’estoit mis es armes Leus. Dont li
         vaillans chevaliers dist une moult fiere parolle, car il dist : «  Biau seingneurs, je vous ai esleus en l’onneur d’un mort chevalier sauver son non
         (sic). Et vous savez que quant li homs muert, ses nons ne puet ne ne doit mourir.
         Et pour ce vous pri je a touz ensemble que vous m’aidiez son non a retenir, tout pourrisse
         le sien cors en terre, dont Envie est joieuse de ce qu’il est trespassez. » « Sire,
         dist a cil Hanuiers dont j’avoie devant parlé, ne nous preeschiez mie, car nous le
         sonmes tout. » « Henaut, dist <span class="persName">Dorus</span>, je nel di pour autre chose fors que vous savez que Leus doit avoir aujourd’ui chevaliers
         esleus. » « Sire, dist chascuns, nous entendons moult bien a ce que vous nous avez
         dit. Si soions li premier au conmencier ! » Or avint que il fu heure que on issi aus
         chans, par quoi il furent li premier issu.
         608 <i><span class="c">A</span></i>prés ne demoura pas que <span class="persName">Helcanus</span> et cil de sa partie issirent moult ordeneement. Li roys d’Arragon et li sien de l’autre part si ne furent pas a aprendre. Si ne vous puis ore fere
         du tout entendre liquel furent d’une part ne liquel d’autre autrement que se que je
         desus vous ai touchié, et a vous, qui savez conment tel affaire doit estre racontez,
         si vous en souffise ce que j’en savrai conter.
         </p>
      
      
      <h1><span class="headNum">[?]</span> Ci devise 
         .<span class="num">i</span>.        
          tournoiement moult grant, 
         dont les uns fierent encontre une quintainne et li autre tournoient ensemble 
         a cheval perdre et a cheval gaainginer.</h1>
      
      
      
      
      <h2><i><span class="figDesc">Enluminure sur 2 colonnes (a-b) et 13 UR.
               Tournoi de chevaliers s’affrontant en armures et à cheval dans une grande mêlée. 
               </span></i></h2>
      
      
      <p><span class="paraNum">[609]</span> <i><span class="c">C</span></i>i endroit dist li contes que, quant li prince et li baron se furent mis tout hors
         de Rome, ainsi conme il est devant dit, li empereres et li dux de Lambourc alerent de l’une
         partie a l’autre pour savoir l’acordement d’euls. Si ne troverent chose qui les peust
         empeeschier fors tant que moult leur demouroit ce que il n’i erent assemblé piece
         avoit, car il en y ot de telz qui ja a temps n’i cuidoient estre. Dont ne demoura
         guieres que leur batailles ne fussent ordenees. Et a qui chascun devoit assembler,
         si vueil dire lesquelz furent li premier. <span class="persName">Dorus</span>, qui avoit le cuer de touz, aussi conme cil quil ne se vouloit partir de nul lieu
         se le meillieur n’en feust sien, fu contre la partie ses freres, si fist ses banieres
         conduire ou premier chief de leur gent. Et cilz qui de l’autre part vint ou premier
         front si fu li damoisiaus de Puille, qui ja assez a temps ne cuidoit venir aus cops
         donner. Cilz si avoit avec lui des meilleurs chevaliers du monde. Lors ont cil dui
         prince avisié l’un [b/après enluminure] l’autre. Adont ferirent chevaus des esperons,
         car je truis en escript que si ataingnaument feri li uns l’autre que moult s’en pooit
         on esmerveillier. Et puis aprés s’asemblerent les autres parties ensemble. Qui dont
         veist les grans cox donner les uns sus les autres et chevaliers abatre de chevaus
         et puis remonter, dont peust dire que onques mes jour de sa vie n’ot veu si bele chose.
         610 <i><span class="c">M</span></i>oult dura longuement cilz tournoiement et d’une part et d’autre, si que li soleus
         avoit ja tant alé que mal fust de celui qui volentiers ne feust reperiez. Li emperieres
         et li dux fist sonner la retraite. Et quant ce vit <span class="persName">Dorus</span>, qui montez estoit sus un fort cheval, lors se feri es plus fors batailles que il
         veoit, si qu’il li avint a cele fois que si chevalier le tindrent plus pres que il
         n’avoient fet en tout le jour, si que en la fin n’ot a qui avoir (sic) l’estrif fors
         que au conte de Flandres, qui estoit de sa partie. Que vous iroie desoremés plus alongnant
         que tout conmunement vindrent a la court souper ? Quant il se furent retrait qui faire le volt, la peust on veoir nés et sorcilz rompus et plusseurs
         autres bleceures qui puis furent garies. Lors quant il orent soupé, si se mistrent
         li grant seingneur d’une part et enquistrent les fais de chascun, si trouverent tout
         de conmun absens que Leus avoit le pris du miex faisant des quintainnes et du tournoiement.
         Ceste chose fu partout seue, et distrent entr’eus que c’estoit reson que li pluseurs
         en estoient certains et sages. Aprés il avint de ce que il couvint a l’empereeur querre
         maniere de fere savoir a touz ensemble l’aventure du bon chevalier Leus. Lors n’en
         y ot nul d’euls qui n’en eust grant pitie et quil ne feist pour lui mate chiere. Aprés
         ce vint li emperieres a sa fille, qui fame avoit esté au bon chevalier Leus, et li
         dist tant d’un et d’el que il li fist savoir au plus amiablement que il pot. « Ha
         ! biau pere, dist ele, conme ceste mort me doit estre mise en retenance quant onques
         jour de ma vie n’oi .I. seul jour de joie ! » « Fille, dist li emperieres, ainssi
         couvient vivre en cest siecle. » Mes atant me couvient me-couvient (sic) mettre fin
         en ceste chose et venir a ce que il covient mener et muer ce duel en joie de quanques
         on puet. Mais en la fin couvient a autre chose entendre.
         611 <i><span class="c">Q</span></i>uant li prince et li baron qui furent aussi conme amué de festoier vindrent a l’empereeur,
         et li distrent: « Ha! sire emperieres, conme Nostre Sire Deux ‹n›[v]ous a fet grant
         honneur en cest siecle quant il vous a mis en la haute roe de Fortune ! Car vous  avez seurmonté touz ceus que on puet savoir qui contre vous ont esté, et encore plus,
         si conme on puet veoir. Vous avez fait de vos anemis vos meilleurs amis. Et nous a
         mis Deux en ce siecle au derrain a parfaite honneur. »
         612 <i><span class="c">Q</span></i>uant li baron orent ce dit, si parla li empereres moult humblement a eulz et dist:
         « Ha ! biau seingneurs, de ce vous doi je moult hautement mercier, si conme cil qui
         ne sui que un seul honme d’assez povre sens et non mie de trop grant valeur, car,
         ce n’eust esté la vostre grant proesce qui s’est estendue a parfaite chevalerie, ja
         n’en feusse venus a ce que vous em poez veoir. » « Sire, distrent il, autant y a il
         de l’un conme de l’autre, car, se vostre chevalerie et vostre proesce n’eust esté,
         ja ne nous feussions mis en painne de ce que nous sonmes fait, pour laquel chose on
         ne voit mie sovent avenir aujourd’ui que povre chief viengne a bon‹...›[n]e besongne
         fere. » « Ha ! Deux, ce dist li empereres, conme ceste parolle doit estre couvenable
         a ceus qui les honneurs ont a maintenir ! »
         613 <i><span class="c">A</span></i>insi ont moult longuement parlé de ceste chose ou je ne me vueil ore plus arrester
         fors que de ce que tout li prince dont j’ai devant fait mencion s’apresterent de congié
         prendre et de raler chascun en sa terre. Si le pristrent moult couvenablement. Et
         avint que li emperieres dist : « Biaus seingneurs, je me part moult a envis de vous.
         S’il peust estre que nous feussions touzjours ensemble, mes il ne puet avenir. Et
         pour ce pri je  a celui de qui nous devos (sic) estre serf que je li puisse fere servise qui li plaise
         et ou vous puisiez touz partir en maniere qu’il vous sache gré du servise que vous
         m’avez fait. » Lors fist li empereres donner a chascun de moult riches dons selonc
         ce que chascuns estoit, dont li plusseur s’en esmerveillierent moult dont si riche
         jouel estoient venu, qui porent souffire a si riche baronnie et a si grant com il
         avoit assemblé, pour coi aucun distrent que nule chose ne pooit tant proufiter que
         sagement garder ce qui en temps et en lieu pooit avoir mestier. Et sans faille, ceste
         chose avoit l’empereris fet, qui avoit en lieu et en temps ceste chose mise ensemble
         qui puis li tourna a joie et a loenges. Si avint ainsi qu’il se mistrent en lor chemin,
         et s’en ala chascun vers son paÿs, et il vindrent sainz et liez et joians de ce que
         avenu leur estoit. Si me vueil tere atant de eulz et venir a l’empereeur et a l’empereris
         et dire conment il se maintindrent aprés ce qu’il furent ainsi assemblé.
         </p>
      
      
      <h1><span class="headNum">[?]</span> Ci devise conment <span class="rs">li empereres</span> 
         et <span class="rs">l’empereris</span> jouent as eschés.</h1>
      
      
      
      <h2><i><span class="figDesc">Enluminure sur 1 colonnes (e) et 13 UR.
               <span class="persName">Cassidorus</span> 
               et <span class="persName">Fastige</span> 
               couronnées jouent aux échecs avec des barons derrière eux 
               </span></i></h2>
      
      
      
      <p><span class="paraNum">[614]</span> <i><span class="c">O</span></i>r dist li contes que, aprés ce que li baron et li prince de Rome se furent partis de l’empereeur et de l’empereris, il demourerent ensemble en bonne
         pes et a grant joie a Rome. Et fu ainsi qu’il alerent par plusseurs fois de l’un empire a l’autre et menerent
         bien ceste vie .X. ans. Aprés ce avint .I. jour que li empereres et l’empereris se
         jouoient aus eschés, et avint ainsi com par aventure que li empereres en ot le pieur,
         pour coi l’empereris li dist en grant joie et en amour : « Sire, or sachiez que vous
         ne chevaucherez pas touzjours a lorain qu’il ne vous coviengne perdre en aucune maniere.
         » Li empereres entendi l’empereris et nota en son cuer ce que ele dist en autre maniere
         que elle n’avoit fet. Lors si li dist en sourriant : « Dame, dame, il n’est pas merveille
         ‹l›[s]e il est ainsi conme vous avez dit, car ainsi est de ce siecle dont il avient
         que, [proverbe/début] quant on si asseure plus, que on y est plus tost tourne ce desus
         desous[proverbe/fin].
         615 <i><span class="c">Q</span></i>uant l’empereris ot oï l’empereeur ainsi parler, si mua couleur a grant merveilles
         et dist : « Ha ! sire, ore amasse je miex que je me fusse teue ! » « Dame, dist il,
         ja, se je puis, ne vous en repentirez que touz les temps et les heures si ont leur
         saison. Et je ne croi pas que ce que vous avez dit doie porter fruit en leu et en
         temps, dont il nous sera de mieux quant nous serons trespassez. » « En non Dieu, sire,
         [f.22] dont vueilie que vous me dites ce dont je ne sui pas sage ne a quoi vous avez
         notee la parolle que j’ai dite, car sachiez que je ne l’ai dite fors que par amours.
         Si vous pri en amour et en guerredon que, se je ai dit chose qui vous anuie, que vous
         le me pardongniez, et, se elle vous a esté belle, que vous m’en faciez sage pour coi
         vous l’avez ainsi reprise. » « En non Dieu, chiere amie, or m’avez vous demandé une
         chose dont je vueil que vous sachiez la verité, et je la vous dirai, mes ce ne sera
         pas ore, ainz sera une autre fois quant point et lieu en sera. Et je savrai en vous
         autre volenté qu’ele n’i est ore. » « De par Dieu, sire, or soit quant il vous plera,
         que ja ci endroit n’avrai la maniere d’aucunes dames qui ja a temps ne cuident savoir
         ce qui lor puet tourner a anui ou a joie. » « Dame, dist il, sauve la vostre reverence,
         je ne cuit pas que ceste chose vous doie tourner a anui se a grant proufist non. Je
         vous dirai une partie de ce que vostre parolle m’a donné a entendre. Il est voirs
         que on dit que, tant que li giex est biaus, lessier le doit on, aussi conme il avient
         que cil qui est en vertu d’abstinence, quant il mengue volentiers d’une viande, il
         n’en doit mie tant prendre que par abhominacion li couviengne lessier, ainz se doit
         refraindre et mettre le arriere pource que elle li face meilleur digestion d’aquerre
         meilleur apetit. Tout autresi, ma chiere dame, m’avez vous mis en voie de ce qu’il
         me puet faire melieur digestion. En lieu et en temps [exponctué/début]de[exponctué/fin] vous dirai
         pourcoi et conment. »
         616 « <i><span class="c">C</span></i>onme il soit ainsi que Nostre Sires m’a presté tant de grace qu’il m’a mis ou plus
         haut estage de la roe de Fortune, si conme il fu dist .I. jour qui passez est, il
         ne puet avenir que je puisse touzjours vivre en l’onneur de l’empire de Rome et de Coustentinoble, car il sont né qui a ceste honneur s’atendent. Si me sembleroit
         reson et droiture que, tant conme li gieus est mieus et que je l’ai d’apetit, que
         je le lessasse, car je ne puis pas touzjours vivre en daintiez. Et pource que je n’i
         puis pas touzjours demourer ne chevauchier a lorain, si me couvient aquerre perfaite
         honneur. » Quant l’empereris ot ce entendu, si dist : « Ha ! sire, que je dis a bonne
         hore la parolle que vous avez mise si bien a moralité ! Se il avient que Nostre Sire
         vous mete en voie de perseverer, si conme vous le m’avez donné a entendre, par quoi
         j’en puisse estre perçonniere aussi, com j’en aroie la volenté du deservir ! » « Dame,
         dist li empereres, la deserte si n’en tenrra se a vous non. » « Sire, dist elle, moult
         grans mercis. »
         617 <i><span class="c">C</span></i>este chose ne mist pas ne li uns ne li autres en oubli, car il avint en assez aprés
         petit de temps qu’il s’apresterent d’une chose dont il furent puis merveilleusement
         prisié, car li empereres vint en l’empire de Costentinoble, et mena a ce les barons
         de l’empire qu’il assemblerent <span class="persName">Helcanus</span>, son filz, et le reçurent  a seingneur, et puis donna a <span class="persName">Dorus</span> le royaume de Grece, si que il du tout se demist de l’empire et prist congié a eulz
         et vint arriere a Rome a l’empereris, qui tout en autel maniere se demistrent il de l’empire de Rome, et puis atornerent si soutivement leur afaire que, sanz le seu de nulli, il se mistrent
         hors de Rome, si que nul ne puet connoistre leur affaire. Mes je ne sai pas s’il enmenerent avec
         eulz nul ame en qui il se fiassent. Mes d’une chose fet li contes mencion, car aussi
         conme j’avoie touchié en mon conte du <span class="rs">lyon</span> qui avoit porté a mon compaingnon, si com devant a esté dit, il gisoit en .I. lieu
         disposé du palais a l’empereeur, si que, quant ce venoit au matin acoustumeement,
         il s’en venoit en la sale sanz fere mal a nullui et pour faire entendre a l’empereeur
         aussi conme dis me tu : « Je doi mon seingneur garder et lui porter compaingnie ».
         Il ne s’oublia pas a celui jour dont l’empereeur et l’empereris s’estoient parti la
         nuit devant, car il vint en la sale, aussi conme il souloit, dont il avint, quant
         les chambellens se furent aperceus de ceste chose, que il furent a merveilles esbahi
         et ne sorent que fere ne que dire. La nouvelle en ala par tout l’ostel, conme cele
         qui ne pouoit estre celee legierement, et avint que li mestre de l’ostel se mistrent
         a conseil que il pourroient fere de ceste chose, tant qu’il i ot .I. chevalier, qui
         moult iert sages, qui li dist : « Je ne puis veoir que une seule chose qui  tant face a douter conme de nostre nouvel empereeur que il ne nous vueille demander
         son pere et sa mere que il nous lessa en garde. Car, sanz faille, de si grant chose
         conme de l’empereeur de Rome avenist il bien que il feust si sagement gardez que il ne peust issir des chambres
         sanz le seu d’aucuns, dont il me semble, se il n’i a aucuns de nous qui parler en
         sache, que je me doute que nous n’en aions a souffrir. » Mes il n’i ot nul qui bien
         ne deist que il n’en avoient riens seu.
         618 <i><span class="c">E</span></i>n ce que s’il estoient a ce conseil, li <span class="rs"><span class="rs">lyon</span>s</span>, qui pas n’avoit apris que li empereres demourast tant que il n’issist des chambres,
         conmença a grondir et a rungier, si qu’il n’i ot nul si hardi en la salle qui y osast
         demourer, ainz s’enfouirent touz qui miex miex. Et lors vint li <span class="rs"><span class="rs">lyon</span>s</span> a l’uis de la chambre ou li empereres avoit geu, si la trouva fermee et conmença
         fort a grater.
         619 <i><span class="c">C</span></i>il dont j’ai devant parlé, qui tenoient leur conseil de l’empereeur, ont oÿ le <span class="rs">lyon</span> qui merveilleusement metoit grant painne a ce qu’il peust en la chambre entrer. Dont
         n’i ot nul qui seust que fere fors que le chevalier qui devant avoit parlé de l’empereeur,
         qui vint a l’uys de la chambre et li ouvri. Et quant il fu dedens, il cercha amont
         et aval, mes il ne trouva pas ce que il queroit. Et que fist la mue beste ? Tout aussi
         conme li bons levriers qui suit le senglier et le cerf quant il a trouvé leurs voies,
         tout en autele maniere poursuivoit il l’empereeur, et trouva qu’il estoi issus par une fenestre qui estoit en une garde robe,
         et de la estoit issus par .I. faus huys et passé a une large nacele parmi .I. grant
         fossé qui bien avoit .II[exposant/début]C[exposant/fin]. piez de lé, et de la se mistrent
         en la cité de Rome et puis issirent hors par la porte oriental. Et tout aussi conme je dis s’est mis
         li <span class="rs"><span class="rs">lyon</span>s</span> aprés eulz que il n’espargna onques riens qui tenir le peust.
         620 <i><span class="c">Q</span></i>uant ce orent veu la mesniee, si orent moult grant paour du nouvel empereeur que il
         ne les vousist achoisonner de son pere et de sa mere. Dont il avint que il y ot aucun
         quil vindrent avant pour eulz metre a voie avec le <span class="rs">lyon</span>, mes il leur fu desfendu des plus souverains, et distrent que il pourroient bien
         savoir que, pource qu’il ne vouloient pas que on seust quel part il tourneroient,
         s’estoient il ainsi partis de Rome. Lors n’i ot nul qui i osast vertir, ainz ont fait asavoir a touz leurs enfans en
         quel lieu que il fussent, ou loing ou pres, conment il estoit avenu de l’empereeur
         et de l’empereris.
         621 <i><span class="c">Q</span></i>uant il oïrent la novelle, si furent touz esbahis et n’en firent autre chose fors
         que il sorent aussi conme par avis qu’il estoient alez en essil aussi conme l’empereeur
         avoit autrefois fait. Li autre dient : « Or couvient que nous soions filz d’un hermite
         qui ne set vivre se en hermitage non. » Li autre disoient qu’il ne cuidoient pas qu’il
         fust en son bon sens quant ainsi s’estoit partis.  Ainsi ont tourné a l’empereour et a l’empereris a mal ce qu’il avoient fet pour bien.
         Dont il avint que uns preudoms qui [exponctué/début]a[exponctué/fin]‹t›ntendi a ce que on parloit ainsi sus la partie de l’empereeur, il ne se pot tenir
         qu’il ne deist oiant touz : « Vrais Dieux, dist il, conme est diverse chose d’estre
         en cest siecle a la loenge de chascun ! Car je voi que nuls si n’i puet vivre ne faire
         chose por si gr‹...›[a]nt bien que li envieus n’i puissent mal noter. » Quant il ot
         ce dit, si n’i ot nul qui osast autre chose dire fors que moult avoit esté sages li
         empereres quant il au derrain s’estoit mis ou servise Dieu. Aprés avint que .I. damoisel
         dont j’ai devant fet mencion, qui avoit non Celidus – icelui avoit engendré li empereres
         en la damoisele du Chastel Mignot ; cilz estoit tant biaus et tant sages de son aage
         que on ne savoit son pareil en nul paÿs –, quant il sot que li emperieres s’estoit
         ainsi partis de Rome, si ne fina et vint la ou li joennes <span class="persName">Fastidorus</span> estoit. Quant il vint deva‹...›[n]t lui, si ne se pot tenir qu’il ne plorast moult
         tendrement. Lors dist en soupirant : « Sire, il me couvient a vous prendre congié
         en maniere que aventure sera se je jamés vous voi. »
         622 <i><span class="c">Q</span></i>uant <span class="persName">Fastidorus</span> entendi le damoisel, si vit que il lermoioit des yeux, si en ot pitié et li dieu
         (sic) : « Biau dous frere, ja Dieu ne place que je puisse .I. seul jour vivre em pes
         quant par ma volenté vous partirez de moi, si vous avrai plus de bien que je n’ai
         encore. » Li damoisiaus respondi: « Sire, la vostre merci. Mes une chose [f.23] me
         grieve de ce que j’ai mon seingneur de pere perdu, de qui j’atendoie a recevoir l’ordre
         de chevalerie. Mes il m’est avis que l’atente m’est trop longue avant que ce soit
         mes fet. » « Biau frere, dist <span class="persName">Fastidorus</span>, ne cuidiez pas que vous a ce ne puisiez encore bien venir, car nous n’avons encore
         pas tant atendu que nous n’oïons aucunes nouvelles par quoi nous ferons vostre volenté.
         » « Sire, ce dist <span class="persName">Celydus</span>, ja ce n’atendrai, car je sai de voir que trop longue seroit ceste atente. Si pria
         Dieu que je ne puisse jamés armes porter jusques a tant que je de lui les recevrai.
         Et pour ce ne vueil je ore ci fere plus longue demorance, ainz vueil prendre congié,
         conme cil qui ne vous cuide jamés reveoir de ci adonc que aventure le face. »
         623 <i><span class="c">L</span></i>ors ne valut riens chose que li empereres peust dire – c’est a dire <span class="persName">Fastidorus</span> – que <span class="persName">Celydus</span> ne se partist de lui ou non. Et se mist en son chemin vers son paÿs, entre lui et
         son mestre et sa mesniee. Si se test ore li contes a parler de lui et retourne a l’empereeur
         et a l’empereris, qui se furent partis de Rome pour aler ou servise de Nostre Seingneur. Et si parolle ausi du <span class="rs">lyon</span>, qui aprés les suivi, ainsi conme devant est dit ou conte.
         </p>
      
      
      <h1><span class="headNum">[?]</span> Ci devise conment l’emperiere <span class="persName">CassyDorus</span> 
         et <span class="rs">l’empereris</span> s’en issirent hors en tapinage 
         et alerent en une forest a un <span class="rs">hermite</span>, 
         et aprés conment <span class="rs">li empereres</span> devint ouvrier gaaingne pain, 
         et <span class="rs">l’empereris</span> demoroit en la ceule avec 
         le <span class="rs">lyon</span>.</h1>
      
      
      
      
      <h2><i><span class="figDesc">Enluminure sur 2 colonnes (b-c) et 12 UR.
               <span class="persName">Cassidorus</span> en armes bleues à ronds rouges rejoint, 
               dans la forêt, <span class="persName">Fastige</span> couronnée devant leur cellule avec 
               <span class="rs">le lion</span> à ses pieds.
               </span></i></h2>
      
      
      <p><span class="paraNum">[624]</span> <i><span class="c">C</span></i>i endroit dist li contes que, quant li emperieres et l’empereris se furent partis
         de Rome, il n’orent pas alé une journee assez petite que il avoient jeu en une petite vilette
         ou il avoit pou de gent. Si trouverent a l’issir de l’ostel le <span class="rs">lyon</span>, dont nous avons devant parlé. Quant li emperieres vit le <span class="rs">lyon</span> et le <span class="rs">lyon</span> le vit, onques honme ne fist greingneur joie de beste ne beste de honme. « Ha ! sire,
         dist l’empereris, que avez vous empenssé de ceste beste, qui ainsint vous a suivi
         et veult encore faire ? » « Dame, dist il, moult ai noble compaingnie en lui ! Je
         ne sai chevalier en Gresce pour cui je le chanjasse pas, car je sui touz certains
         que Dieu le m’a envoié pour nous fere compaingnie. Et puisque il plaist a Nostre Seigneur,
         il le me couvient souffrir et a moi d’autre part. » « Sire, dist ele, je me douteroie
         de lui que il ne nous courrouçast en aucune maniere ou feist destourbier. » « Dame,
         dist il, ne vous en doutez de nule rien. »
         625 <i><span class="c">A</span></i>insi avint que il se mistrent au chemin, et le <span class="rs">lyon</span> avec eulz, qui aussi paisiblement  les suivoit conme .I. petit chiennet, et ne feist jamés mal a nullui qui mal ne li
         vousist faire. Moult alerent longuement et moult trouverent en aucunes villes qui
         moult a envis les herberjoient pour le <span class="rs">lyon</span> dont li plusseur avoient paour. Dont il leur avint que, quant il orent ainsi alé
         tant que il s’embatirent en la terre de Patras, ou il avoit une moult merveilleuse
         forest, et en cele forest avoit .I. honme ancien et de sainte vie, dont alerent tant
         et quistrent que il le trouverent et s’acointierent de lui. Et li emperieres li distrent
         une partie de son afaire. Et quant li preudoms l’ot entendu, si en ot moult grant
         merveille et dist : « Sire, j’avroie assez greingneur mestier de vostre conseil que
         vous n’avez du mien. Si vous requier que vous priez Dieu pour moi. » Adonc dist li
         emperieres a l’ermite que por Dieu il li enseingnast aucun lieu ou il pourroit vivre
         de son labour en aucune maniere, « ausi conme li plusseur qui ne sont neent plus ne
         de fer ne d’acier que je sui. » « Ha! sire, dist li hermites, conment pourriez vous
         endurer le labour de travail, qui onques riens n’en feistes ? » « Amis, dist li emperieres,
         [proverbe/début] qui de  bon cuer fait la chose, il ne li grieve auques neent [proverbe/fin]. Et de l’autre
         part, j’ai entendu que Nostre Sire Deux si dist : [proverbe/début]« Qui ne labourera
         ja, es cieus n’enterra »[proverbe/fin]. Et pour ceste reson, je n’en vueil pas estre
         hors mis, car je sui assez grans et fors pour porter .I. grant fais ou pour autre
         labour fere. » « Sire, dist li preudoms, bon cuer et vrai avez. Or vous doint Deux
         venir a si tres vrai labour qui vous maint ou regne de paradis ! »
         626 « <i><span class="c">O</span></i>r me dites, dist li empereres, en quel lieu je pourroie miex demourer pour tele vie
         mener et pour mon pain gaaingnier. » « Sire, dist il, il a .II. liues de ci a .I.
         chastel ou il a une bonne ville et se de voir-et sai de voir (sic) que on i fait une
         nouvelle eglisse de saint Nicholas ou vous avrez a fere se il iert ainsi que il vous
         venist a plessir que vous i vousissiez traveillier a aidier a aporter pierres et mortier
         et autres choses de quoi maint i sont soustenu. » « En non Dieu, ce dist li emperieres,
         bien ira la besongne, mes que il plaise a Dieu. » Lors s’apenssa li preudoms d’un
         lieu qui est pres de yaue, mes que moult i avoit lieu estrange. Et ce demandoit li
         empereres pource qu’il ne avoit pas moult a faire que nuls s’i embatist qui le peust
         grever ne nuire.
         627 <i><span class="c">L</span></i>i empereres et l’empereris, ainsi com j’avoie devant dit que li hermites si s’estoit
         apenssez d’un lieu couvenable qui est a demie liue de Gomor, .I. chastel de merveillieus
         pooir – c’estoit cil dont li preudoms avoit fet mencion, et cilz chastiaus si estoit assez pres de la voie qui venoit de l’ermitage au leu ou li empereres
         devoit avoir son herberjage, dont nous trouvons en l’ystoire que .XXII. liues avoit
         de Patras jusques au chastel de Gomor, et est a savoir que aucuns veulent dire que
         li benois cors de monseingnor saint Nicholas le confés avoit une fois atouchié a une
         dame qui avoit une maladie moult crueuse dont nulz homs ne cuidast pas que jamés en
         deust [exponctuéetbiffé/début]m[exponctuéetbiffé/fin]garir, et pour ce glorieus miracle
         fist on fere cele eglise en l’onneur de monseingneur saint Nicholas, qui mout cousta
         d’avoir. Cilz chastiaus si estoit aussi conme sus la marine. La endroit, ainsi conme
         je vous ai dit, fist li empereres fere une ceule pour lui et pour l’empereris demourer.
         Dont il avint que, quant il ot sa besongne atiriee ainsi conme il li plot miex, et
         tout ensement conme uns homs diroit a .I. autre, l’emperere conmanda au <span class="rs">lyon</span> a garder l’empereris et qu’il ne se meust de devant lui tant que il fust revenus.
         Et ainsi le fist le <span class="rs">lyon</span>. Tout aussi sagement s’ala jesir a l’uys de la ceule conme se ce fust .I. honme qui
         eust dist : « Je ferai tout vostre conmandement. »
         628 <i><span class="c">L</span></i>i empereres et li hermites qui la erent se sont parti de la ceule et tournerent leur
         voie au Chastel de Gomor. Et Gomor avoit non li sires a qui li chastiaus estoit, qui
         assez nouvellement l’avoit fet fermer, non pas pource que li chastiaus ne fust de
          grant antiquité, et i avoit marchié une fois la semainne. Li hermites desus dit estoit
         ouvrier de fere coffins et estuis a hapnas. Et quant il les avoit fes, il les portoit
         au chastel pour vendre, si que de ce vivoit li preudoms de jour en jour et moult saintement,
         et du seurplus que il pooit espargnier il le faisoit donner ou il le donnoit a edefier
         l’eglise du chastel, qui ert de saint Nicholas. Li emperieres, que li hermites que-li
         hermites (sic) avoit amené au chastel, ainsi conme je vous ai dit, fist tant qu’i
         l’acointa a ceus qui avoient l’ueuvre entre mains et leur dist que, pour l’amour au
         glorieus confessor, il le meissent en l’ueuvre, et il se traveilleroit tant que il
         se loeroient de lui et de sa besongne.
         629 <i><span class="c">Q</span></i>uant li mestre oïrent l’ermite qui demandoit de l’ueuvre pour l’empereeur, si li demanderent
         de quele ouvrage il savoit ouvrer. Il dist qu’il savroit bien porter chaus et mortier
         et sablon. Lors esgarderent l’empereeur et virent a lui parfaite biauté et distrent
         : « Sire, il semble que se soit une moquerie, car nous ne veons pas en vous que vous
         soiez pour tel afere conme vous avez dit, car vous estes miex fes a tenir .I. empire
         ou .I. royaune dont li pluseur sont aujourdui moult deceu, car par la defaute d’eulz
         font leurs menistres moult de torfais (sic). » Quant li empereres ot celi entendu,
         si mua coleur et dist : « Ha ! biau seigneur, il ne pueent pas estre tous roy n’empereeur,
         et si ne doit on pas avoir en despit les laboreurs de pslors mestiers, [f.24] car
         miex anime a mes membres gaaingnier mon vivre a painne et a travail et a sauver l’ame
         de moi que avoir .M. livrees de terre. » Lors quant li empereres ot ce dist, si sorent
         bien li mestres que il estoit preudoms. Si li ont dit : « Biau sire, or ne vous anuit
         pas, car nous avons pou veu de telz ouvriers conme vous estes. Si vous prions que
         vous veingniez quant il vous plaira et si faites a vostre volenté, et nous ne detenrons
         pas vostre labour. » « Biaus seingneurs, dist il, grans mercis. »
         630 <i><span class="c">L</span></i>ors avint que li empereres se mist a fere ce que vous poez ouyr a quoi il beoit, par
         quoi il se mist a lui traveillier et servir maçons de porter pierres a la fois en
         une civiere et a la fois en une hotte, si que il n’estoit pas oiseus que il ne feist
         ce que on li conmandoit, aussi debonnerement conme li aingniaus sueffre que on le
         porte vendre. Et d’autre part, il n’i ot mie moult esté que il sot fere quenque il
         apartenoit.
         631 <i><span class="c">A</span></i>insi demoura li empereres en cest labour une grant piece et repairoit en sa ceulle
         toutes les nuis avec l’empereris, a qui il anuioit moult de si grant travail conme
         il avoit empris, car touz les jours il se levoit au point du jour pour aler labourer,
         ainsi conme il a esté dit, et au vespre reperoit, et lassez et debrisiez et povrement
         peüs de boivre et de mengier, pour quoi il avint que en cest afaire plot a Nostre
         Seingneur que li <span class="rs"><span class="rs">lyon</span>s</span>, en autel maniere conme il ot sens et entendement d’onme, aloit il em proie et puis si reperoit,
         ainsi conme li empereres se devoit lever pour aler en son labour.
         632 <i><span class="c">C</span></i>este vie maintint li emperieres moult longuement. Et toutes ses choses ainsint maintenues
         saintement, il avint si conme il plot a Nostre Seingneur que l’empereris se senti
         grosse d’enfant, si ne le volt pas celer a son seingneur pour moult de raisons. Quant
         li emperieres sot ce, si en fu moult joians et en loa Nostre Seingneur de tout son
         cuer. Si ne demoura guieres que li emperieres vint a l’ermite desus dit et li a confessee
         sa volenté tout ainsint conme il cuida que bon fust. Cilz hermites s’apenssa d’une
         pucele qui vivoit em povreté pour l’amour de Nostre Seingneur. Cele pucele estoit
         de sainte vie et de bon sens. Si fist li hermites tant que elle vint demourer avec
         l’empereeur et avec l’empereris pour tenir a l’empereris compaingnie. Et quant l’empereris
         la connut, si li plot moult sa maniere, et ot la pucelle a non Nichole. Si dist la
         pucelle a l’empereris : « Dame, je ne savroie estre oiseuse que je ne feisse aucune
         chose, pour quoi je vous pri que nous nous entremetons de quelle chose que ce soit.
         » « Amie, dist l’empereris, moult me pleroit, mes que mon seingneur le vosist souffrir.
         Si nous en couvendra a lui prendre congié. Or me dites, pucelle, ce dist l’empereris,
         de quoi vous savriez ouvrer. » « Dame, dist elle, je sai .I. pou ouvrer d’or et de
         soie, et en gaaingnoie mon vivre avant que je venisse a vous. »
         633 <i><span class="c">Q</span></i>uant l’empereris entendi la pucele, si dist : « Tout ausi ai je veu tele heure que
         j’en savoie aucune chose faire, si nous i couvient entendre. » Lors quant li emperieres
         revint de son labour, si le mistrent a reson l’empereris et la pucelle et li distrent
         que il leur donnast congié de fere leur volenté, et il respondi que il le voloit en
         bonne heure. Si firent tant que elles orent les instrumens telz conme a leur oeuvre
         couvenoit. Lors conmença l’empereris a ouvrer et a fere joiaus d’or ou de soie. Si
         avenoit que, quant elle les avoit fes, la pucele les portoit vendre au Chastel de
         Gomor. Et fu li ouvrages si bons et si biaus que on ne s’en pooit saouler du regarder.
         Adonc le convint savoir a la dame du chastel, qui vit .I. parement d’une aube ou il
         avoit une ymage d’un myracle de saint Nicholas. Lors demanda la dame du chastel qui
         ce pooit estre qui ce avoit fet. Dit li fu conment une fame aportoit ces choses a
         vendre chascun jeudi ou marchié. « Par Sainte Crois, dist elle, je veil que on la
         me face venir. » Et on si fist. Quant cele vint devant la chastelainne, si li demanda
         qui ce faisoit, et cele ne li volt dire, que deffendu li estoit. Et quant la chastelainne
         oï que cele celoit sa dame ainsi, adonc fu plus engrant de savoir le, mes onques on
         ne li sot tant dire ne d’un ne d’el que elle reconnoistre le vousist. « En non Dieu,
         dist la chastelainne, je sé de voir que cilz ouvrages ne vous  vient pas de bon lieu, car je sé bien que vous ne l’avez pas fait. » « Dame, dist
         la pucelle, je ne di pas que je l’aie fait, mes il m’est deffendu que je ne die pas
         que je l’aie fet. » « Dont vous demourrez vous », dist la chastelainne.
         634 <i><span class="c">A</span></i>insi demoura cele damoiselle jusques a tant que li chastelains fu revenus, qui n’estoit
         pas en la ville. Li empereres, qui estoit a l’ueuvre et avoit veu la pucele au marchié
         a toute son ouvrage, fu touz esbahis quant il vit que elle ne revenoit aussi conme
         elle souloit, si ne sot qu’i li fu avenu. Adonc vint il a l’empereris et li dist que
         la pucele ne savoit il pas qu’ele iert devenue. Lors fu l’empereris esbahie moult
         durement et ne sot que pensser, conme celle qui moult l’amoit, si dist : « [exponctué/début]et[exponctué/fin]
         Ha! sire, si ne serai je aise, si en avrai eu bonnes nouvelles. »
         635 <i><span class="c">C</span></i>elle nuit passa, et vint a l’endemain, que li emperieres vint a l’ueuvre. Si coururent
         parolles d’une fenme qui estoit arrestee chiez le chastelain, qui avoit aportee joiaus
         en la ville a vendre et on li metoit sus que elle les avoit emblez. Quant li emperieres
         oï ce, si fu moult esbahie et ne sot que faire ne que dire. Dont vint au mestre des
         ouvriers et prist congié d’aler en .I. pou de lieu, et adonc vint chiez l’ermite et
         li conta l’afaire de la pucele. Lors s’en vindrent amdui vers le chastel. Et quant
         il vindrent a l’entree de la ville, si encontrerent la pucelle, que l’en avoit delivree,
         et l’enmenerent a l’empereris. Et quant l’empereris la vit, si en fu moult joians.
         636 <i><span class="c">U</span></i>n jour avint que li chastelains oï parler d’un tel honme qui tant estoit biaus et
         fors que chascun s’en esmerveilloit conment il pooit tant de labour fere com il faisoit.
         Lors conmanda li chastelains que on le feist venir par devers lui, et on si fist.
         Et quant li emperieres fu venus devers le chastelain, si le salua moult humblement
         et li demanda qu’il li plaisoit. Adonc le regarda moult li chastelains et li sembla
         moult tres bien que autre fois l’avoit veu, et si ne savoit en quel lieu. Adonc li
         dist : « Dous amis, de Nostre Seingneur je vous pri et conjur a jointes mains que
         vous ne me celez pas ce que je vous demanderai, car je vueil que vous me dites en
         quel lieu vous feustes nés, et lors me souffira ce que je vueil de vous savoir. Car
         je sui touz certains que je vous ai autre fois veu, mes je ne sé pas en quel lieu
         ce fu. » Quant li empereres vit que il estoit si engrant de savoir ou il avoit esté
         nés, si dist : « Certes, biau sire, je ne vueil pas mon non celer puisqu’il est ainsi
         que savoir le voulez. Je fui filz d’un povre laboureur et fui nés en la cité de Costentinoble.
         »
         637 <i><span class="c">Q</span></i>uant li chastelains ot l’empereeur entendu, si se lessa cheoir a ses piez et dist
         : « Ha ! emperere de Rome et de Costentinoble ! Je savoie bien que je vous avoie veu ailleurs que ci ! » Et
         adonc li baisa le chastelain son soler,  vousist ou non, dont li emperieres fu touz courrouciez et dist : « Je ne voi pas
         en vous tant de sens com je cuidoie qu’il i eust. Et ne vous anuit ore pas de ce que
         je vous ai dit, et vous dirai pourquoi. Ce n’est ore pas grant honneur a vous ne a
         moi quant si hastivement voulez dire que je sui empereeur de Rome et de Constentinoble. » « Et pourquoi, dist li chastelains, quant je vous en dirai
         bones enseingnes ? » « Ore donc, dist li empereres, sire, je le diré moult volentiers.
         »
         638 <i><span class="c">L</span></i>ors li conta le chastelains et dist : « Sire, il fu jadis .I. jour avant que vous
         fussiez mariez que vous venistes en Galillé en une cité que on apele Bethsaïda, de
         laquele Edypus estoit sires a celui temps. Et la demourastes vous avec lui une piece.
         En cele acointance avint que Helcana, sa fille, vous ama sanz ce que a lui n’aviez
         penssee ne riens n’en saviez. Aprés il avint que Edypus avoit eu guerre au prince
         de Tyberiade, qui avoit a non Lapsus. Edypus, qui estoit chevalier de grant renonmee,
         vint a vous, qui avez a non Cassy<span class="persName">Dorus</span>, et vous pria en amours que vous li vousissiez aidier et mettre celui Lapsus en sa
         merci, qui son honme devoit estre. Et vous li aidastes en tel maniere que bien i parut,
         car vous li donnastes conseil qu’il feist sa gent ensemble mettre, et il si fist,
         et ala Edypus sus Lapsus, qui auques sot sa venue. Et sé de voir que vous et vostre
         [f.25] bataille feistes tant d’armes es premieres venues que cil dedenz qui issirent
         furent mis en la cité arrieres par force, et preistes terre a vostre volenté et vostre
         gent aussi. Et vous sé bien a dire que sus touz chevaliers vous i feustes li plus
         doutez, et vous en dirai bonnes enseingnes, car il avint a l’assaut que vous i feustes
         navrez et emportez, et cuidierent cil dedenz que vous fussiez mors. Et fu une biere
         levee par ainsint que cil dedenz issirent hors conme cil qui moult furent joians de
         vostre mort. Mes avant que la jornee passast tourna lor joie en duel, car il furent
         tel mené que, quant il entrerent en la cité, vous leur venistes au devant et feistes
         tant que a painnes en y ot nul quil ne fust navrez. Lors en y ot tant des mors que
         li fossé en furent tuit empli. » « Sire chastelains, dist li emperieres, vous n’estes
         pas li premiers de ceus qui m’ont encercié pour celui que vous m’avez ci conté. »
         « Non, sire ? ce dist li chastelains. Et conment ! dist li chastelains. N’estes vous
         pas li empereres Cassy<span class="persName">Dorus</span> ? » « Sire, dist il, voirement ne le sui je pas. » Non, sire ? dist il. Encore en
         ai je bonnes enseingnes. » « Mais or me dites avant ce qu’il vous plaira. » « Sire,
         dist cilz, volentiers. »
         639 <i><span class="c">Q</span></i>uant cil de Tyberiade s’en furent reperié en la cité, la concordance fu faite en tele
         maniere qu’il s’en metroient sus .II. chevaliers, dont cil qui devoit faire la bataille
         pour Lapsus fu appareilliez. Et il n’i ot chevalier de la partie Edypus qui osast porter armes contre
         lui fors que vous, biau sire Cassy<span class="persName">Dorus</span>, que je voi ci en ma presence. Vous feistes la bataille et meistes Ascanus au desous,
         et par vous fu la pes faite entre Edypus et Lapsus. »
         640 <i><span class="c">Q</span></i>uant li empereres ot entendu le chastelain, si dist : « Je croi bien que vous feustes
         a la bataille si com je l’ai oï retraire. » « Ce savez vous bien, dist li chastelains.
         » « Sire, dist li emperieres, or soit ainsi com il vous plera ! Mes or dites se vous
         voulez autre chose dire. » « En non Dieu, sire, or a primes vous vueil je dire plusseurs
         choses qui prouffist a l’ame vous pourront porter et tout aussi a moi. » « Vraiement
         ? dist li empereres. Se vueilie bien oïr. » « Sire, dist li chastelains, dont me dites
         conment je serai si privez de vous que je i puisse parler a lesir. » « Sire chastelains,
         dist il, quant je savrai que poins en sera, je revendrai a vous. Si vous pri que vous
         m’en lessiez partir atant. » « Sire, dist il, ce ne vous puis je escondire, mes que
         vous m’en couvenenciez que vous revendrez a moi au plus tost que vous porrez en bonne
         maniere. » « Ainsint le vous ai je en couvent », dist li emperieres. Lors s’en parti
         atant et vint arrieres a son ouvrage, et li chastelains demoura esbahi si durement
         qu’il ne sot se il fu ou en ciel ou en terre.
         641 <i><span class="c">L</span></i>a chastelainne, qui iert en aguet que li chastelains, son seingneur, ne venoit  a lui pour lui dire nouvelles de celui a qui il avoit tant parlé, ele atendi .I.
         pou, mes il ne vint pas, car il conmença moult fort a pensser a l’empereeur, qui si
         avoit tout deguerpi pour l’amour de Nostre Seigneur. Si dist li chastelains a soi
         meismes : « N’as tu aussi une ame a sauver conme il a ? Par Dieu, oïl, et quit que
         elle soit plus empeeschiee que la ton seingneur ne soit, et si est elle sanz faille,
         et bien m’en reprent ma conscience. »
         642 <i><span class="c">E</span></i>n ce que li chastelains estoit en tel point, estes vous venir la chastelainne, qui
         s’embati sus lui et le trouva moult fort soupirant. Or escoutez de la male aventureuse
         fenme qu’ele fist. « Conment, sire ! Il me semble que ce paÿsant ne vous a pas lessié
         en bon point, car il ne vous a pas dit chose qui vous doie releescier. » « Dame, dist
         li chastelains, conment parlez vous ! Li paÿsant ne m’a dit guiere chose qui apartiengnie
         a vostre personne, car je croi et sai que c’est .I. saint honme et de bonne vie. »
         « Conment ! dist elle. En ferez vous dont .I. saint hermite ? Dites moi qui il est,
         que je le vueil savoir. » « Dame, dist il, or ne m’en demandez plus, car vous n’en
         savrez orendroit plus par moi. » « Conment, sire ! dist elle. Avez vous donc couvenances
         a lui que vous ne voulez pas que je sache ? » « Dame, dist il, voirement les y ai
         je. » « Voire, dist elle. Par monseingneur saint Nicholas, mar les celerez pour moi
         ! Et se ainsi est que je n’en sache la verité, mal ira li asfaire ! » « Dame, sousfrez
         vous de ce dire, que par la foy que doi l’ame mon pere, se je savoie que  vous ne feissiez chose qui a courrous me tournast, je vous courrouceroie du cors
         ! Conment donc ! Se .I. preudom ou une preudefame ne pourra pas estre en ceste ville
         que vous ne vueilliez savoir sa confession ? » « Sire, dist elle, si puet bien, ce
         me semble. Mes je ne cuidoie pas qu’il i eust si grant confession conme il y a. »
         643 <i><span class="c">A</span></i>insi demoura atant li afaires. Mes li deables, qui par le mauvés conseil conchie a
         la fois le bon, mist en la chastelainne une penssee dont moult fist puis d’anui, car
         il li fu avis que cilz homs qui la avoit esté mandez eust une acointe qui son seingneur
         vousist veoir avant que il sceust qu’elle fust. Et de ceste pensee ne la meist nul
         hors, tant estoit elle mal penssant. Et qu’en avint il ? Il ne demoura mie .II. jours
         aprés que la chastelene mist son seingneur a reson, si li demanda : « Sire, ne demandastes
         vous mie a cele honme qui cele besongne avoit fait ? » « Dame, dist il, nennin, je
         ne li demandai autre chose que ceste. Mes bien i cuit recouvrer dedens leur termine
         qu’i m’a dit. » « Sire, dist elle, bien vous en croi. »
         644 <i><span class="c">C</span></i>este chose demoura ainsint. Assez pou aprés anuia au chastelain de ce que li emperieres
         demoura tant que il ne reperoit a lui, si conme il vousist. Dont il avint qu’il ne
         se pot tenir qu’il ne venist la ou il ouvroit touz les jours. Lors si li dist qu’il
         ne s’en peust aparcevoir. « Sire, je sui a grant meschief que vous ne venez a moi
         parler. » « Chastelain, dist il, je ne puis pas a vous parler a ma  volenté, car j’ai si grant doute que je ne soie conneus que trop en sui en male penssee.
         » « Sire, dist il, n’en doutez ja que par moi nulz en sache riens. » Adonc pristrent
         .I. jour entr’eus .II. que il se mistrent ensemble secreement, par quoi li chastelains
         sot la ou li emperieres demouroit. Lors li dist li chastelains qui mout avoit grant
         couvoitise qu’i peust estre ses compains en aucun lieu ou il peust fere bonnes oeuvres,
         aussi com il fesoit. « Chastelains, dist il, je vueil bien que vous en soiez compainz
         en bonne maniere. Et touz ceus entour qui le pourrai perseverer et fere chose quil
         plaise a Nostre Seingneur. » « Sire, dist il, Deux le vous rende ! Mes je di encore
         en autre maniere que j’ai entendu. Je couvoite que je peusse mener ma fame a ce qu’elle
         me vousist croire en bonne maniere conme j’ai entendu que la vostre fait. » « Par
         Dieu, dist li empereres, aussi voudroie je de par Nostre Seigneur ! » « Certes, dist
         li chastelains, j’en seroie moult joians. Mes ele m’est moult contraire en pluseurs
         manieres, si ne sé quel conseil j’en puisse avoir. »
         645 <i><span class="c">L</span></i>ors conta li chastelains a l’empereeur une partie de la maniere de sa fenme, et li
         emperieres li dist: “Dous amis, touzjours ai je oï dire que li preudoms si fet la
         preudefenme, et la preudefenme le prodome. Et se vous savez chose qui meilleur li
         soit a fere, si li enseigniez debonnerement, et nous prierons a Dieu qu’i la convertise
         et li doint sens et  entendement du retenir. » « Et Dieux vous en oïe, sire ! », dist li chastelains.
         Lors se departirent atant li empereres et li chastelains, et ala puis li chastelains
         souventes fois la ou li emperieres estoit pour savoir se par aventure li deist aucune
         chose qui bonne li fust. Mais sanz faille il parloient si couvertement li uns a l’autre
         que nuls ne se peust apercevoir qu’il eussent riens a fere ensemble, pource qu’il
         ne vouloient pas que nuls peust cuidier que ce fust si grant chose que de lui connoistre.
         Et de ce li savoit li emperieres moult bon gré, car il veoit apertement que il n’estoit
         chose, se il li requeist, qu’il ne fust appareilliez du faire. Et qu’en avint il ?
         La fame au chastelain, que li deables avoit en cure prise, qui ne pooit venir a chief
         de ce qu’ele avoit en propos, se ce n’estoit par la jalousee a la maleoite fenme,
         vint a .I. sien escuier qui trenchoit au mengier devant lui et li dist : « Il couvient
         que tu me faces une chose que je te dirai, en maniere que il ne sera chose neïs de
         mon cors vergonder que je ne face por toi se tu m’en requiers, et je te dirai quele.
         Je sui certainne que cilz paÿsans qui a mon seingneur parla l’autre jour, si croi
         que c’est .I. truant et .I. ypocrite et vient mon seigneur atraire pour je ne sé quele
         truande ou chanlande que il tient. Je ne sé en quel lieu qui a fet cel ovrage de qui
         tu nous oïs parler, qui est si bien faite que nuls ne la pourroit miex faire se ce
         n’estoit par l’art de l’anemy. [f.26] Si vueil que tu te donnes garde se tu peusses
         savoir riens de leur couvine. Par quoi il peust avoir aucune chose qui contre moi
         peust estre, si le me di, et je ferai du tout ta volenté. »
         646 <i><span class="c">C</span></i>ilz ne fu pas loiaus serjans, ainz fu couvoiteus de faire la volenté sa dame, qui
         estoit plus engrant de faire et d’oïr males nouvelles que bonnes. Li dist au conmencement
         : « Dame, s’il estoit ainsi que je traïsisse mon seingnor pour vostre volenté acomplir,
         ce seroit chose moult estrange, car vous savez bien qu’il n’a serjant en son hostel
         qu’il croie autant com il fet moi. Et si ne cuidiez pas qu’il ne l’et trouvé en moi
         en aucune maniere. Et s’il ne li a trouvé, si en ai je grace conment que ce soit,
         pour laquele chose je vous dirai, ma tres chiere dame, a coi vous vous acorderez,
         et tout par couleur de verité. On dist em proverbe qu‹i› [proverbe/debut] quiconques ainme miex de mere, si est fausse nourrisce [proverbe/fin],
         pour quoi je di que vous devez estre mere de mon seingneur amer. Si vous pri, quele
         que la vostre volenté soit, que vous i gardiez vostre honneur et la moie, car sachiez,
         que qui m’en doie avenir, je ferai vostre volenté par ainsi que je tout premierement
         ferai ma volenté de vous par quoi je soie asseur de vous. » « Fastre, dist la dame,
         sages estes et apenssez, et je vueil bien faire vostre volenté pource que vous soiez
         mieus entalentez de fere ma requeste. »
         647 <i><span class="c">Q</span></i>ue vous iroie plus celant de leur affaire ? La  dame n’i regarda honneur ne foy ne loyauté, ainz se mist en servage envers celui
         a qui elle ne vouloit chose qu’il eust, si que il avint que li escuiers meist volentiers
         chose sus a son seingneur par quoi il deservist a estre bienvenus de sa dame. Si dist
         a son seingneur que moult avoit grant merveille de ce qu’il se celoit envers lui de
         cel honme a qui il parloit si souvent et si ne savoit que ce vouloit dire. « Fastras,
         dist li chastellains, par temps le savrez. » Lors ne demoura pas longuement qu’il
         s’en vint a l’empereeur la ou il traveilloit a l’ueuvre, et dist tant que il li otria
         a l’endemain de venir a lui en son recet, car aussi estoit il dymenche, que on ne
         devoit pas fere labour de mains. Si avint que li emperieres s’en vint oïr messe au
         chastel et amena o soi le chastelain et son escuier, en qui il se fioit moult. Lors
         n’ont finé, et tant qu’il vindrent en son recet, qui estoit merveilleusement bel com
         en tel lieu.
         648 <i><span class="c">Q</span></i>uant l’empereris vit le chastelain, si mua une merveilleuse couleur, et nonpourquant
         l’apela elle moult courtoisement et l’embraça moult humblement. Et dist : « Ma tres
         douce dame, loez soit li glorieus pere du ciel qui tele honneur m’a faite quant il
         vous a amené en ses parties et me doint fere chose a vous et a vostre compaingnie
         qui vous puisse plaire. » « Sire, dist elle, de la vostre grant humilité vous sache
         Dieu gré ! » Lors se sont assis touz .III., l’un asez pres de  l’autre, et tant que li emperere fist signe au chastelain que il feist trere arriere
         son escuier pour dire plus priveement ce qu’il leur plairoit, et il si fist. Et quant
         il fu hors de la meson, si vint aussi conme cilz quil ne s’en donnoit de garde. Se
         trait ensus le <span class="rs">lyon</span>, qui senti que cilz n’estoit pas venu pour l’amor de l’empereeur ne de l’empereris.
         Lors se dreça et fist moult laide chiere, conme cilz qui l’eust devouré se ce n’eust
         esté pour l’amour de l’empereeur, car il savoit de sa nature que il ne l’en savroit
         ja gré. Si conmença moult forment a grondir, et cil vint arrieres criant : « Aide
         Deux ! Que ferai ? »
         649 <i><span class="c">D</span></i>ont sailli li empereres avant et vint en l’encontre du <span class="rs">lyon</span> et dist : « Conment, sire compains ! Ja ne savez vous qu’il est venus avec moi ?
         » Dont prist une vergette et le feri sus la croupe, mes onques pour ce n’en lessa
         le grondir, ainz prist a faire moult laide chiere. Mes li emperieres li conmanda que
         il se tenist em pes, et il se lessa cheoir a ses piez aussi debonnerement conme uns
         aniaus. Lors s’en vint li emperieres raseoir delez l’empereris et le chastelain, et
         parlerent ‹b›[l]onguement ensemble de leur affere.
         650 <i><span class="c">A</span></i>tant prist le chastelain congié a l’empereeur et a l’empereris et revint a Gomor a
         heure de vespres, si trouva la chastelainne qui l’atendoit et qui vouloit qu’il seust
         que elle estoit engrant de savoir dont il venoit et ou il avoit esté. Si avint que,
         quant il fu reperiez, elle dist : « Il me semble a vostre aler que vous estes  lassez. » « Dame, dist il, ce n’est pas merveille, car je n’alai mes pieça tant a
         pié conme je ai hui fait. » « Et dont venez vous ? ce dit elle. » « Dame, dit il,
         couvient il que vous le sachiez ? » Lors la prist par la main et l’enmena en sa chambre
         et li dist : « Dame, on vous mande par moi salus, et si vous envoie l’en une aumosniere
         qui moult est de grant valeur. » La chastelainne prist l’aumoniere et connut bien
         que ce estoit de l’ouvrage dont elle avoit tant couvoitié a avoir. « A non Dieu, sire,
         cil ou cele pour qui amour on la m’envoie ait bonne aventure ! Or me dites donc qui
         est cil ou cele qui la m’a envoiee. » « Dame, dist il, ce est une dame que je couvoite
         moult que vous l’aiez veue et que vous feussiez de sa maniere en touz biens et en
         touz bons poins. » « Et sanz faille, dist la dame, vous ne deistes hui parolle dont
         si bien vous creusse. Ha! sire, si vous semble ore cele dame de si noble maniere tant
         miex que moi ? Certes, sire, or gardez l’aumosniere pour la seue maniere, puisque
         tant vous plest, car ja la moie ‹n›[je] ne quier changier pour chose que je voie qu’il
         y ait a reprendre ! »
         651 <i><span class="c">A</span></i>tant rejeta la chastelainne l’aumosniere au chastelain, et il en fu touz courouciez
         et dist : « Dame, touzjors ferez vous des vostres ! » « En non Dieu, sire, dist ele,
         mes vous, car onques foy ne honneur ne loyauté vous ne me portastes, ne ja ne ferez
         ! Mes une chanlande, quele que ele soit, ne vous semblast touzjours meilleur de moi
         ! » Lors ne se pot tenir le  chastelain qu’il ne deist: « Ma tres chiere dame, cele qui l’aumosniere vous envoie
         n’est pas chanlande, car je ne cuit dame ne pucele de sa valeur en toute ceste contree.
         Et si me prissiez ore moult pou quant vous avez tele penssee envers moi, qui cuidiez
         que d’une chan‹d›[l]ande vous aportasse tel present. » Lors jeta la chastelainne une
         grant rafarde et dist : « Or poez oïr du saint hermite qui hui a esté convertis en
         .I. pas d’asne. »
         652 <i><span class="c">Q</span></i>uant le chastelain oÿ que la chastelainne prisoit si poi ses dis et tournoit tout
         a truffle, si sailli a l’uys de la chambre et le ferma et puis revint a la chastelainne
         et dist : « Dame, aucune fois ai je oï dire que li preudoms si doit fere la preudefame,
         et je ne cuide se touz biens non en ce que je vous ai fet et dit, et vous le prisiez
         moult pou, pour coi je vueil que vous sachiez que je sui chastelains et vous chastelainne,
         qui estes mal chastoiee. Mes par la foy que je vous doi, se je sé plus que vous, je
         vous doi chastier conme chastelains fet chastelainne. » Lors la prist a une main,
         et a l’autre l’en donna tant et desus et desous que elle dist : « Ha ! sire, [proverbe/début]
         a tart bat cul qui ne bat culet [proverbe/fin] ! » Atant la lessa li chastelains,
         et elle demoura en sa mauvesse pel, qui estoit moult esprise de mauvés art. Lors ne
         fu onques em pes ne ne fina devant que elle ot parlé a celui Fastre a qui elle enquist
         moult s’il avoit veu chose ou il eust point de soupeçon. Cilz, quil ne doutoit qu’il
         ne deist chose dont  il fust aperceus, dist : « Dame, sus m’ame, vous avez trop grant tort, qui mon seingneur
         avez en soupeçon, car je ne vi onques en lui chose qui a reprendre feist. Et de l’autre
         part vous estes trop hastive, car encore est la chose si nouvelle que trop seroit
         la fenme habandonnee ou il avroit si tost vilonnie. » « Par Dieu, tu dis voir, dist
         elle. Mes or me di ou li paÿsans demeure et quele fame ce est. » « Dame, dist il,
         que foy que je doi vous, que je cuit que, se toutes les dames et les damoiselles qui
         onques furent estoient toutes en une piece de terre et cele y feust dont vous me demandez,
         que de valeur, que de sens, que de biauté, que de parler, que de toutes graces elle
         en enporteroit l’onneur et toute la seingneurie. » « Je ne sé, dist la chastelainne,
         que ce est, mes aucune chose vous donne elle qui si la loez. » Lors li moustra cil
         l’aguilier que elle li ot donne et dist : « Dame, voirement m’a ele donne cest aguillier,
         et si vous envoia une aumosniere par mon seingneur, mes je ne sé se vous l’avez eue.
         » « Et que donna elle a vostre seingneur ? » « Si m’eïst Dieux, dist il, neent. Mes
         son seingneur li en donna une autre a merveilles riche, et a moi donna elle cest aguillier
         en amende de ce que leur <span class="rs">lyon</span> me dut avoir devouré. »
         653 <i><span class="c">Q</span></i>uant la chastelainne oï ce, si dist : « Ont il dont .I. <span class="rs">lyon</span> avec eulz qui les gens veult devourer ? » « Par foy, dame, oïl. Qui envers euls avroit
         male penssee aussi conme je oi. » « En non Dieu, dist elle, dont n’i[f.27]roie je
         mie volentiers selonc ce que je n’ai mie bonne oppynion ! Et nonpourquant, si me couvient
         il veoir cele dame que tu m’as tant prisiee. » « Je ne puis veoir, dist il, que ce
         puist estre tant que vous aiez la maniere qui est en vous. » « Or m’en lesse covenir
         », dist elle.
         654 <i><span class="c">A</span></i>prés ce passa li courrous du chastelain, qui moult volentiers queist tour par coi
         il peust tourner la chastelainne de sa male erreur. Cele, d’autre part, ne chaçoit
         mes que elle le peust decevoir. Et il estoit trop legier a fere, pour quoi il avint
         que la chastelainne vint au chastelain et li fist .I. faus ris et dist : « Sire, or
         sai je bien qui a tort de moi et de vous. » « Dame, dist il, il me plest moult bien
         que vous le sachiez. » « Aussi fet il a moi, dist elle. Frastres m’en a mis tout em
         pes, qui aussi a des joiaus com vous avez. » « Dame, dist li chastelains, car il les
         a aussi bien deservi conme vous avez or fet. » « Taisiez ! dist elle. Touzjours a
         on tort a vostre dit. » Lors li mist la fausse chastelainne les bras au col et le
         cuida besier, mes il se trait arrieres et dit : « Dame, riens ne vous vaut, car avant
         avrez vous conneu vostre fol cuidier que vous preingniez pes a moi ! » « Sire, dist
         elle, en non Dieu, je le connois. Mes que je aie l’aumosniere que ma bone amie m’envoia
         que je onques ne vi. » « Dame, dist il, elle ne vous est pas moult eslongniee. Mes
         que vous vueilliez croire bon conseil. » « En non Dieu,  sire, de vostre conseil croire que ne me quier je ja departir. »
         655 <i><span class="c">A</span></i>tant aporta li chastelains l’aumosniere et li dist : « Dame, ne cuidiez pas qu’ele
         viengne de vilain lieu, car je cuit que de meilleur dame ne fu onques aumosniere faite.
         » « Sire, dist ele, si bonne et si belle conme ele est me plaist il que vous l’aiez,
         puisque vous n’en eustes nule. » « En non Dieu, dame, sauve soit vostre grace, je
         n’i failli pas, car messires son mari m’en donna une qui n’est une mains vaillant.
         » « Sire, dist la chastelaine, en la bonne heure ce soit ! »
         656 <i><span class="c">U</span></i>ne fois entre les autres avint que li chastelains fist venir l’empereeur et l’empereris
         en sa meson priveement, si qu’il ne fu nuls qui riens en seust fors le chastelain
         et Fastres, sanz qui il ne pooit estre asouvis. Et adonc fist li chastelains fermer
         la meson a l’empereeur. La chastelainne, quil ne queroit avancement de nullui fors
         que por sa volenté acomplir, sot et entendi que li ouvrier estoient en la forest pour
         fere la cele a l’empereeur. Dunt s’en vint a celui Fastres et li dist : « Tres mal
         aventureus gars, ja ne m’avoies tu pas dit que li ouvrier fussent a fermer Robur,
         la maison a cel hermite ? Si me di ou il sont ore tant que on met a ce faire. » «
         Ha ! dame, souffrez vous tant que je sache a quel fin se pourra venir, car je vous
         di que cele dame est ceens et ne veult mon seingneur que nuls li sache por le meschief
         qu’il en porroit avenir de cel deable de <span class="rs">lyon</span> qui  nulluy n’espargneroit tant que son seingneur n’i seroit present. Et pour ce cuit
         je vraiement que on le vous cele, car vous i voudriez aler et li <span class="rs"><span class="rs">lyon</span>s</span> vous voudroit devourer se vous aviez vers eulz nule male penssee. » « Voire, dist
         elle. Est ce dont la raison ? » « Certes, dist il, je n’i sé autre chose que ceste,
         et ainsi le m’a dit mes sires. » « Ce ne vaut riens, dist elle, car je la verrai avant
         que de ceens me departe. » « Dame, dist il, pour Dieu merci, ne faites nesun semblant
         que vous riens en sachiez, car il seroit seu que je le vous avroie dit. » « N’en dotez
         ja, sire chietis. Je ne sui pas si nice ne si folle que je ne quiere bien achoison
         que je vendré a ce que je voudré.
         657 <i><span class="c">L</span></i>ors vint la nuit que li chastelains vint de Robur, et la chastelainne si li vint a
         l’encontre moult amiablement, qui li dist : « Sire, encore n’eussiez vous pas conmencié
         cest afere dont je cuit que vous venez se je ne fusse. » « Dame, dist il, vous avez
         voir dit. » « Et conment, ce dist ele, que vous ne les avez ceens amenez ? » « Dame,
         dist, je le vous dirai. » Lors li conta l’achoison du <span class="rs">lyon</span>, conment il vouloit touz ceus devourer qui avoient vers eulz nule male penssee. «
         Ha ! sire, dist ele, pour Dieu, truffles sont ! Autre chose y a. Ne puet la dame nul
         lieu aler sanz ce <span class="rs">lyon</span>, en nul lieu de coi on me fet si grant mencion ? » « Dame, dist li chastelains, si
         feroit bien. Mes cil qui touzjors se doute n’est pas merveille, si se tient volentiers
         sus sa garde. Et pource que je veil que vous voiez la bonne dame  et sa maniere, je la vous ferai ‹s›[v]eoir, se je puis, sanz le <span class="rs">lyon</span>. » « Sire, dist ele, moult grans mercis ! » Atant se faint le chastelain et vint
         en une chambre ou l’empereeur et l’empereris estoient loing de son hostel et li dist
         : « Sire, conment que ce soit, j’ai en couvent a la chastelainne que je li ferai veoir
         l’empereris. Et vous savez bien que quanque ce soit li convient il veoir. » « Amis,
         dist li empereres, puisqu’il le couvient, si la verra, mes vous savez bien que ces
         fenmes sont si merveilleuses que, quant il sevent aucune chose qui face a celer, que
         adonc seront elles plus engrant de la descouvrir que cele ne fesoit mie a celer. Aucunes
         en i a, je ne di mie toutes, car ce seroit meschiez se toutes estoient tochiees d’une
         tele tache, mes je ameroie miex que elle la veist hors de ceens en nostre ceule que
         ailleurs, et vous dirai la reson pour quoi. Il me semble que, se ele aloit ja en vostre
         chambre ou en aucun lieu ou la chastelainne fust, que ce seroit une chose moult diverse.
         Et je ne vueil que en nule maniere la dame aille en nul lieu que mon <span class="rs">lyon</span> ne soit o lui, car je m’aseure de touz ceus a qui il fet bele chose. Et vous lo que
         vous ne cuidiez en bonne foy qu’ele soit en nulle soupeçon de nous ne de nostre affaire
         que vous ne vous penez d’amener la ci, car je me doute que mal n’en venist. » « Sire,
         dist li chastelains, foi que je vous doi, ja ça sus ne la ferai venir, car il n’est
         nul qui sache mie bien que male fenme pensse. » « Ja ne set elle pas que  nous soions ceens ? » « Sire, sachiez que ci fait. » « Or vous soufrez, dist il,
         et je vous savrai a dire assez tost a dire quant je voudrai que elle la viengne veoir.
         »
         658 <i><span class="c">A</span></i>tant se parti le chastellain de l’empereeur et revint a la dame, qui mout bien sot
         dont il venoit. Et ele li dist : « Sire, j’ai grant merveille que vous alez chaçant,
         car vous me semblez aussi conme touz esfraez. » « Dame, dist il, si sui je, car je
         ne vueil ore plus celer que ces bonnes gens sont ceens en tele maniere que nuls ne
         nule les i seust. » Lors li conta pourquoi. « Sire, dist elle, je m’en souff'rai,
         puisqu’il en font si grant hernois aussi bien conme il font. » « Dame, dist il, et
         je vous em pri, car vous les verrez ailleurs ou il ne vous coustera pas tant conme
         il feroit ci. » « En non Dieu, dist elle, bien pourra avenir. »
         659 <i><span class="c">M</span></i>oult cuida bien avoir li chastelains mis en bonne pais la chastelainne, mes non fist,
         car elle se penssa qu’ele les iroit veoir, que qui il deust couster. Adonc s’en embla
         de son seingneur et fist semblant qu’ele feust .I. pou deshestiee. Si fist venir Fastres
         a lui et li dist : « Je ne puis faire en nule maniere que je voie cele dame que tu
         m’as tant prisiee. Mes foy que doi a Nostre Seingneur, je la verrai avant que je dorme,
         mes que j’en deusse recevoir grant honte ! Si couvient que tu viengnes avec moi, et
         je la verrai au dehors de la chambre par aucun lieu. » « Dame, dist il, je vous jure
          que, se vous i alez en tele maniere, que il sera seu. Et se je i aloie et mon seingneur
         le savoit, je seroie deshonnorez. » « Va au deable ! dist elle. Tu ne vaus pie ne
         autre oissel ! Or saches que je irai avant toute seule. » Dont s’en vint la chastelainne
         en une garde robe, si s’apresta et s’escourça haut pour miex atourner son afaire qu’ele
         avoit empris, puis prist une de ses chamberieres o lui et vint la ou li emperieres
         estoit parmi .I. jardin, et n’arresta onques, conme cele qui avoit le deable ou cors,
         tant que elle vint en la chambre ou li empereres et l’empereris soupoient, et tant
         que ele vit parmi .I. pertuis la dame, qui se seoit delez son seingneur en signe de
         moult grant amour. Et ainsi conme ele guetoit, li <span class="rs"><span class="rs">lyon</span>s</span> senti la chastelainne au dehors ou ele veoit l’empereris moult volentiers. Lors sailli
         cele part, aussi conme touz hors du sens, et la chastelainne ot si grant paour que
         ele cuida estre maintenant devoree, si se mist a la voie le plus tost que elle pot,
         et tant qu’ele vint trebuchant en une fosse, le chief avant, si que l’yaue reclost
         desus lui. Sa pucele, qui venoit aprés, vit que sa dame gisoit ou fossé, si conmença
         a crier: « Haro ! ma dame noie! » Et Frastres, qui en aguet estoit si conme cil qui
         vouloit savoir conment li affaires iroit, vint a ce cop que li deables l’emportoit
         et vit sa dame ou fossé, si sailli aprés, si cuida sa dame rescourre, mes assez ot
         avant beu. Si les cuida [f.28] uns deables noier entr’eus .II. quant .I. autre deable
         vint, qui leur aida, par quoi cilz Fastres vint a la chastelainne. Si l’embraça et
         la mist hors du fossé au miex que il pot. Lors cuida bien que sa dame fust noiee,
         si ne sot que fere, car il n’osoit faire noise pource que li chastelains l’oïst. Il
         cuidast estre honnis, ainsi conme se ce feust par lui.
         660 <i><span class="c">L</span></i>a chastelainne, aussi conme vous avez desus oï, avoit tant beu par bouche et par nés
         de l’yaue du fossé que elle eust esté noiee se ce ne feust uns deables, qui avoit
         esperance que par lui avendroit encore pis, dont il avient a la fois que aucuns eschapent
         de aucun peril que il veulent dire que ce fet Dieux qui le consent. Et nous trouvons
         ci endroit que ce fet aucunes fois le deable qui les sequeurt pource que il ont esperance
         que il facent encore pis, pour quoi il y a aucuns qui pas ne se chastient quant il
         eschapent d’aucun peril, neent plus que fist la chastelainne, que li deables secourut
         ainsi com vous avez oï, que, quant cilz Fastres l’ot ainssi sachiee du fossé qu’ele
         fust noiee, elle s’en volt fouir. Quant il senti en lui qu’ele ne fu pas morte, si
         en ot moult grant pitié, conme cil qui moult l’amoit par nature. Dont s’apenssa d’une
         chose, qu’i li leva amont les rains et la teste contreval et rendi l’yaue que elle
         avoit beue, si que elle revint aussi conme a lui meismes. Dont l’emporterent cilz
         Fastres et la pucele en une garde robe qui la iert, si conme j’ai desus dit. 
         661 <i><span class="c">A</span></i>prés que ce fu avenu, les tables furent mises, et se devoit li chastelains asseoir
         au souper. Si demanda la chastelainne, et l’en li dist que elle estoit deshestiee.
         Lors ne se volt tenir que il ne venist a lui, si la trouva tele conme cele qui ne
         pooit mot dire. Si li demanda conment ce li pooit estre avenu en si pou d’eure. Nuls
         ne li osa giehir cel afaire, et il s’apenssa lors que ce estoit de paour qu’il avoit
         eu. Si li enquist et demanda se ele avoit esté le jour en nul lieu. « Sire, dit une
         damoisele, ma dame ala anuit en ce jardin, si revint moult atainte de mal, si se coucha
         ainsi conme vous poez veoir. » « Ha ! dist il, bien est ! » Atant s’en vint li chastelains
         la ou li empereres et l’empereris estoient et les trouva moult courrouciez, et leur
         demanda qu’il avoient et quele chiere il faisoient. « Chastelains, dist il, si conme
         li temps l’aporte, et dont venez vous ore a ceste heure ? » « Sire, dist il, je vieng
         d’un lieu ou aucun avroient bien mestier de miex qu’il n’ont. »
         662 <i><span class="c">L</span></i>ors ne volt li chastelains celer conment il estoit a sa fenme et qu’il cuidoit bien
         que ele eust la esté, par quoi ce li estoit avenu. « Chastelains, dist il, pour ce
         ai je aucune fois veu [proverbe/début] qui conseil ne croit son conseil ne fait a
         resoingnier [proverbe/fin]. Encore me venist il assez miex a estre en ma petite mesonnette
         et prendre ce que Deux m’a pourveu que ci feusse venus pour nul destourbier. » « Ha!
         sire, dist li chastelains, tout ce est veritez ! Et pour Dieu, puisque ainsi est que
         autre chose ne puet estre, dites moi ceste aventure, car je ne truis chiez moi qui la verité m’en die. » « Sire, dist li empereres,
         du voir vous en dirai je ce que j’en sé. »
         663 « <i><span class="c">V</span></i>eritez est que nous soupions anuit bien et em pais, conme ceus qui ne se donnoient
         garde de nullui qui ceste part deust venir, mais que nostre <span class="rs">lyon</span> sailli a cele fenestre et senti, mes je ne sé ce se fu la chastelainne ou autre.
         Mais tant vous di je bien, si m’eïst Dex, que je cuidai de la male vie que il menoit
         pour issir hors qu’il nous deust ceens devourer, si que je ne soi que faire. Si sailli
         a m’espee et m‹i› mis entre lui et ma fenme pour lui occirre, se je peusse. Et quant il vit ce, si
         se mist a merci devant moi, dont je lo le glorieus roy de paradis, qui ainsi nous
         a garanti de mort. »
         664 <i><span class="c">Q</span></i>uant li chastelains ot entendu l’empereeur, si se mist a ses piez et dist : « Ha !
         sire, pour celui Dieu que vous creez vous cri je merci ! » « Chastelains, dist il,
         levez sus et si ne le faites jamés. » « Sire, dist il, je ferai la vostre volenté.
         Mes de ce qui est avenu a la chastelainne ne sui je pas dolens, car je li avoie conté
         toute la nature du <span class="rs">lyon</span>, conment il ne puet nullui soufrir qui male volenté ait vers vous. Or puet elle bien
         savoir la verité, si s’en puet chastier. » « Mais or me dites, dist li emperieres,
         qui li avoit dit que nous estions ceens ? » « Ce vous dirai je, dist li chastelains.
         Il est verité que elle savoit bien que li ouvrier estoient en vostre ceule. Et pour
         ce covenoit il que, tant que li ouvrier i estoient, que vous feussiez ailleurs, si
         li dis que vous estiez ceens. Et pour ce que je li eusse celé  et ele le seust par aucune aventure qu’ele n’i eust nule male penssee, ainz li dis
         aussi conme en confession. » « Je m’i acort bien », dist li empereres.
         665 <i><span class="c">A</span></i>tant prist li chastelains congié et s’en est reperiez aussi conme s’il n’en seust
         riens et s’asist au souper. Et fu mout tart avant que il fust fais. Et quant ce vint
         aprés souper, si vint a la chastelainne, ausi conme s’il ne seust dont ce li fu venus.
         Si trouva qu’ele estoit revenue a lui, et li dist : « Ha ! sire, conme j’ai esté malade
         et conme vous m’avriez tost pleuree se j’estoie morte ! » « Dame, dist il, les mors
         aus mors, les vis aus vis ! En non Dieu, mauvés homs, ainsi est il. Or me dites, dame,
         que vous avez eu. » « Ha ! sire, je oi tel paour de ce <span class="rs">lyon</span> ou je m’estoie alee esbatre en ce jardin ! Si l’oÿ et cuidai qu’il me deust devorer,
         pour quoi il me prist tel paour dont je cuidai perdre la parolle. » « Dame, dist il,
         ce poise moi ! Je amasse miex que celui qui y ala fust volez ou fossé, si qu’il eust
         tant beu que deables l’eust emporté. » Lors se parti atant li chastelains de la chastelainne
         et vit qu’ele li mentoit apertement.
         666 <i><span class="c">A</span></i>insi avint a l’empereeur conme vous avez oï, car il demoura tant leens avec l’empereris
         que sa ceule fu forment fermee de parfons fossez, si que l’yaue couroit entour d’un
         glaive de parfont et de .XXV. piez de lé, et y ot haut palis, que nulz n’i pooit monter
         sanz eschielle, et une porte desfensable, que nul n’i peust entrer sanz congié. Et
         quant ce fu fet, dont repera li empereres et l’empereris, qui moult  furent asseuré quant leur cele fu atyree, ainsi conme vous avez oï. Si me vueil ore
         taire atant de eulz et retourner a <span class="persName">Celydus</span>, qui de Rome estoit partis ainsi com j’ai dit ça en arriere en l’ystoire.
         </p>
      
      
      <h1><span class="headNum">[?]</span> Ci devise li contes conment <span class="persName">Celydus</span>
         vint a <span class="persName">Daphus</span> aprés ce qu’il se fu partis de 
         <span class="persName">Fastidorus</span>, son frere, qui mors estoit, 
         et conment il vint a son <span class="rs">pere l’emperere</span> 
         ou il estoit avec <span class="rs">le chastelain</span>.</h1>
      
      
      
      <h2><i><span class="figDesc">Enluminure sur 1 colonne (e) et 11 UR. 
               <span class="persName">Celydus</span> à genoux devant un chevalier en cotte et 
               heaume et <span class="persName">Helcanus</span> couronné sur son 
               trône après la mort de <span class="persName">Fastidorus</span> alors 
               qu’il cherche <span class="persName">Cassidorus</span>. 
               </span></i></h2>
      
      
      <p><span class="paraNum">[667]</span> <i><span class="c">O</span></i>r nous dist ci endroit li contes que, ainsi que li empereres fu partis de Rome, si conme j’ai devant dit ou conte, que la court fu moult esmeue ainsi conme il fu
         drois. La nouvele en vint au damoisel <span class="persName">Celydus</span>, dont je fis devant mencion conment il prist congié a son frere, <span class="persName">Fastidorus</span>, puis s’en vint a grant anui en Espaingne, dont il avoit esté de par sa mere. Daphus,
         dont j’ai devant traitié, si avoit esté garde de sa terre et avoit eu grant discencion
         a la ligniee Calcas. Mes il avoit si mis au bas touz ceus qui grevé l’avoient qu’il
         n’i avoit nul quil li peust grever ne aidier. Et de ce li estoit moult bien avenu.
         Mes une maladie li estoit avenue en une de ses mains, qu’il ne s’en pooit mes aidier, ainz estoit trop
         forment abatus.
         668 <i><span class="c">Q</span></i>uant <span class="persName">Celydus</span> sot ceste aventure, si fu trop dolens. Il vint la ou Daphus estoit et li dist : «
         Ha ! sire, or puis je bien dire que je sui cil qui a perdu le destre poing et le senestre.
         » Quant Daphus oï ce, si dist : « Dous amis <span class="persName">Celydus</span>, vous soiez li bienvenus ! Conment le fet mon tres chier seigneur, vostre pere? »
         « Sire, fet li damoisiaus, de lui ne sai je dire autre chose fors qu’il s’est partis
         de Rome sans le seu de nullui fors que de l’empereris, qu’il en a menee avec lui sanz nulle
         autre compaingnie fors que de son <span class="rs">lyon</span>, qui le suivi l’endemain que il s’en ala la nuit devant. »
         669 <i><span class="c">Q</span></i>uant Daphus oï ce, si fu moult esbahis et dist : « Ha ! <span class="persName">Celydus</span>, or puis je bien dire que je sé auques l’achoison pour quoi vous avez perdu le bras
         destre et le senestre. Et vraiement, du destre ne sui je pas certains, mes du senestre
         me poise que vous l’avez ainsi perdu. » « Sire, dist <span class="persName">Celydus</span>, pour ce dist voir qui dit que [proverbe/début] qu’avient une [interlinéaire+autreencre+autremain(?)/début]Fortune[interlinéaire/fin]
         n’avient seule [proverbe/fin]. » « Or ne vous esmaiez, dist Daphus, car il ne puet
         estre que ceste chose ne tourt (sic) a plusseurs, et vous diré en quele maniere. Touzjours
         avez oï dire : [proverbe/début]“Qui soi oublie ne s’avance”[proverbe/fin] ; et d’autre
         part, li philosophe dist : [proverbe/début]“Fai si la besongne ton seingneur que tu
         ne mettes la teue en oubli”[proverbe/fin], por quoi je di par le phylosophe : “Mesire
         n’a pas si faite la besongne son seigneur”, c’est a dire fés faire droiture et fé
         revenir [f.29] le tort a droit que il meismes n’ait esgardé sa besongne a faire, par
         quoi il s’est mis a la penitance faire, ce est a l’ame sauver, qui est tresors et
         perpetuele joie sanz fin. »
         670 <i><span class="c">Q</span></i>uant li joennes damoisiaus ot entendu Dadaphus (sic), il fu plus a sa bonne pes qu’il
         ne avoit esté devant. Lors dist : « Sire, [proverbe/début]voirement se repose qui
         a a preudonme a faire [proverbe/fin]. Or sachiez de voir que tout cil qui ont oï parler
         de l’alee l’empereeur n’ont pas espons (sic) la seue emprise en aussi bonne maniere
         com vous avez. Et pour ce m’en anuie il, si que je voudroie que tuit cil qui en dient
         chose qui a dire ne fet en eussent leur deserte. » « Ne vous chaut, amis ! dist Daphus.
         Touzjours a on assez parlé sus les preudeshonmes quant il ne font au gré des mesdisans.
         » Moult parlerent ensemble entre Daphus et <span class="persName">Celydus</span>. Si avint aprés qu’il ne demora guieres que <span class="persName">Celydus</span> atourna son affaire et s’en vint a Daphus et li dist qu’il voloit aler en la queste
         de l’empereeur, son pere, car il estoit voir qu’il ne pooit estre chevalier d’autre
         que de lui, et il en estoit bien temps d’ore en avant. Lors li dist Daphus que a ce
         s’acordoit il bien. Dont il li dist que, se Dieu ne li eust envoiee l’essoinne que
         il avoit, il alast o lui pour savoir son estre et sa volenté. Aprés ce avint que Daphus
         avoit .I. damoisel a filz, qui avoit a non le non de Dyanor sa fenme, aussi conme
         estrait du non sa mere. Cil, qui estoit pou mainsnez de <span class="persName">Celydus</span> et n’avoit pas mains de cuer,  se pourpenssa qu’il n’avroit pas congié de l‹...›[a] mere d’aler avec son cousin.
         Si dist a lui meismes que ja pour ce ne demourroit.
         671 <i><span class="c">Q</span></i>uant <span class="persName">Celydus</span> ot pris congié a Daphus, Dyannor fist aussi com s’il le convoiast. Et quant <span class="persName">Celydus</span> vit qu’il fu temps du retourner, si vint a lui et l’embraça et puis li dist : « Dous
         amis et biau cousin, je vous conmant a celui qui donné a sens a moi et a vous et entendement
         de lui croire et amer. Si vous pri que vous priez Dieu pour moi, et je de l’autre
         part li pri que, se je puis fere chose qui li plaise, que vous en soiez perçonniers.
         »
         672 <i><span class="c">Q</span></i>uant Dyanor, son cousin, l’ot entendu, qui le cuer avoit debonnere, si ne se pot tenir
         qu’il ne soupirast, et li vindrent les lermes aus yeux, qui li coulerent aval sa tendre
         face, et dist : « Conment, biau cousin <span class="persName">Celydus</span> ! Vous cuidiez vous ainsi departir de moi en tele maniere ? » « Amis, dist il, quant
         fere le couvient, nul ne puet aler au devant. » « Certes, biaus cousins, dist Dyanor,
         je n’en veil autrement aler au devant fors que sanz moi vous n’irez en nul lieu que
         je ne voise avec vous. » Quant <span class="persName">Celydus</span> oï ce, si ot moult grant joie a son cuer. Et nonpourquant li dist il: « Ha! Dyanor,
         biaus dous cousins, ce ne seroit pas bienfait que vous sanz le seu de vostre pere
         et de vostre mere feissiez tel chose. » Que vous iroie je racontant toutes leurs parolles
         ? Li dui damoisel se mistrent en leur chemin a Rome. Si ne vueil ore pas tenir conte de leur affaire de ci adonc qu’il furent venus en la cité de Rome, car il avoient entendu que li emperieres <span class="persName">Fastidorus</span> avoit grant piece jeü d’une grant maladie et n’atentoit on se l’eure non que l’ame
         s’en partist. Si avoit si grant pueple a Rome que il sembloit que touz li mondes y feust.
         673 <i><span class="c">L</span></i>i damoisiaus <span class="persName">Celydus</span>, qui n’estoit pas nices ne a aprendre, et d’autre part qui bien estoit conneus des
         grans seingneurs, vint entr’eus, si fu moult conjoïs. Et fist on tant qu’il vint devant
         <span class="persName">Fastidorus</span>, son frere. Si le connut il malades com il estoit et li dist : « Ha ! <span class="persName">Celydus</span>, biau frere, je me muir! » « Sire, dist il, ja Dieu ne place que je la vostre mort
         puisse veoir ! » Atant conmanda li empereres que on feist vuidier la chambre fors
         que de <span class="persName">Celydus</span>, son frere, et on si fist. Lors mist li empereres <span class="persName">Fastidorus</span> son frere <span class="persName">Celydus</span> a raison et li dist : « Frere, or m’avez vous trouvé en tel painne conme Dieu veult.
         Or me dites conment vous le faites et se puis oïstes nouvelles de nostre chier pere
         l’empereeur. » <span class="persName">Celydus</span> dist a briez mos que nennin, ainçois s’estoit esmeus de son païs pour lui querre.
         Et lors li dist la raison que j’ai desus dite. Et quant <span class="persName">Celydus</span> li ot tout dit, si li dist : « Ha ! frere, ce dist <span class="persName">Fastidorus</span>, conme vous estes entrez en une bonne painne ! Or vous vueil je prier conme a mon
         chier frere et ami que, quant vous le pourrez veoir, que vous le me saluez et li portez
         nouvelles de ma mort, en tel maniere qu’il ne plaise a Nostre Seingneur que je ne
         soie en vie et que je n’ai nul hoir de ma  char qui aprés moi doie la terre tenir, ainz vendra la terre a Pelyarmenus, duquel
         on me donne a entendre que il a ma mort hastee plus qu’il ne deust. Et pource que
         je doute qu’il ne face encore pis de quele hore qu’il soit entrez en l’empire, si
         voudroie moult qu’il s’en reperast, et vousist mettre les choses qui par sa defaute
         pourroient estre mal ordenees, car je sui tous certains, se il ce ne fet, il pourroit
         bien pis faire. »
         674 <i><span class="c">Q</span></i>uant <span class="persName">Celydus</span> vit ce, si dist qu’il estoit pardoins et de bonne conscience. Si ne vueil ore ci
         plus arrester pour chose que il plus deissent, mes moult apaisa <span class="persName">Celydus</span> son frere et moult li ot en covenant de fere ce que il conmanda. Aprés ce avint que
         il morut dedenz .III. jours. Si fu mis en terre a si grant honneur conme il apartenoit
         a lui. Pelyarmenus saisi l’empire, mes ne cuidiez pas que <span class="persName">Celydus</span> se lessast a acointier de lui de parolles. Mes Peliarmenus li otria li et son conseil
         assez faussement, par coi il se departi de lui au plus tost que il pot. Si ne demora
         pas que il se mistrent en lor chemin, lui et Dyanor, ainsi conme il cuidierent que
         li emperieres, son pere, en feust alé.
         675 <i><span class="c">M</span></i>oult traverserent li dui cousin le paÿs en divers liex, qui grant desir avoient d’oïr
         nouvelles de ce qu’il queroient, mes riens ne leur valut. Si trouvons ou conte qu’il
         se mistrent au repairier en Gresce pource qu’il autrefois avoit esté en hermitage ou paÿs et en la terre. Lors ont tant alé d’une part
         et d’autre qu’il vindrent en Constentinoble et trouverent <span class="persName">Helcanus</span>, qui les reçut a tres grant honneur, et avoit ja entendu la mort de son frere <span class="persName">Fastidorus</span>, dont il avoit si grant anui, car il avoit ja entendu que Pelyarmenus avoit mis hors
         de lui touz ceus qui avoient esté au conseil et a l’ordenance de la pais de lui et
         de ceus de Costentinoble. Si pria mout a <span class="persName">Celydus</span> et a Dyanor qu’il demorassent avec lui.
         676 <i><span class="c">L</span></i>i damoisel qui s’estoient parti de leur paÿs pource que vous avez oï s’escuserent
         en tele maniere que il ne pooient lessier ce pour coi il estoient meu. Mes ja si tost
         ne savroient la fin de leur besongne qu’il repereroient vers lui sanz contredit. «
         Biaus seingneurs, dist <span class="persName">Helcanus</span>, je vous tenisse compaingnie, mes que je le peusse fere aussi conme li uns de vous.
         Mes je sui touz certains que, se je lessoie ja l’empire en autel point conme nostre
         pere fist, que je n’i rentreroie jamés sanz plus grant donmage que nous n’en receusmes.
         » « Sire, distrent li damoisel, il vaut miex que vous demourez. Mes le plus tost que
         nous pourrons, nous revendrons a vous et ferons vostre volenté. »
         677 <i><span class="c">L</span></i>ors pristrent congié li dui damoisel, si se mistrent en leur chemin a aler cele part
         ou li empereres avoit jadis conversé en l’ermitage. Si n’arresterent tant qu’il vindrent.
         Cil qui joenne et de grant biauté estoient, se mistrent en la forest a chevauchier,
         si conme il leur fu avis que il trouverent  l’ermitage au saint honme dont il avoient enquis. Si alerent tant qu’il s’ambatirent
         en .I. val ou il courroit une riviere large et parfonde qui d’une montaingne descendoit,
         et estoit si roide que nul carrel d’arbaleste ne se peust prendre a si tost aler.
         En ce qu’il estoient iluec, si virent venir une nef ou il avoit marcheans de Perse.
         Si firent tant par leurs prieres qu’il entrerent en la nef et alerent tant que, par
         le miracle saint Nicholas, il arriverent au port, que on apeloit Cleodor – ce fu a
         demie liue de Gomor le chastel dont j’ai ci devant parlé en mon conte.
         678 <i><span class="c">Q</span></i>uant il furent la arrivé, si entendirent que li marchis d’Ostrac avoit mandé au chastelain
         de Gomor qu’il venist en sa prison pour faire sa volenté, pource qu’il avoit saisi
         les biens d’un sien chevalier que il ne vouloit delivrer. Et ce que li chastelains
         avoit fait, ce fu pour le droit sauver de l’eglise de saint Nicholas. Lors n’i ot
         nul qui ne s’afichast que de la ne se partiroient jusques a tant qu’il avroient fet
         secours a l’eglise. <span class="persName">Celydus</span> et Dyanor, qui ceste chose oïrent, furent moult joiant, si s’apenserent que il s’acointeroient
         du chastelain. Il vindrent a lui ou il estoit. Et quant il les apercut, il vint contre
         eulz et les salua moult doucement. Quant il se furent entresalué, il leur enquist
         dont il furent. Il distrent qu’il erent d’Espaingne et s’estoient partis de leur paÿs
         pour une merveilleuse aventure, et le benoit [f.30] cors saint Nicholas les avoit
         la arrivez par miracle. Si distrent qu’il demourroient tant que l’eglise en avroit
         sa raison.
         679 <i><span class="c">Q</span></i>uant li chastelains oï ce, si sourrist de joie et li mist ses bras au col et dist
         : « Dont vueil je que vous demourez o moi, car encore ai je moult pou de confort de
         serjans que je prise autant conme je fas vous. » « Sire, distrent li damoisel, la
         vostre merci. Et nous ferons volentiers vostre volenté. » « Or me dites, amis, conment
         vous estes apelez. » Il respondirent : « Sire, j’ai non <span class="persName">Celydus</span> et cilz autres Dyanor. » Adonc demanda li chastelains a Dyanor pourcoi il n’estoit
         chevalier. « Sire, dist il, quant il plaira a Nostre Seingneur, je trov‹i›rai celui qui fere le me doit, dont je pri au benoit confesseur saint Nicholas qu’il
         me lesse tant vivre que je le puisse trouver sain et sauf et entier. » « <span class="persName">Celydus</span>, biau sire, dist li chastelains, se je pooie savoir par vostre volenté qui cilz est,
         je ne cuit pas que pis vous en fust. » Dont li a reconnut tout leur afaire, si com
         vous avez oï.
         680 <i><span class="c">Q</span></i>uant li chastelains les ot entendus, si dist : « Ha ! beneure enfant, voirement vous
         a le benoit cors saint Nicholas ci amenez ! Et croi tout apertement que ja la besongne
         de l’eglise ne venist au desus se ce ne feust par vous et par celui que vous alez
         querant. » « Ha! sire, distrent li damoisel, dont en savez vous aucune chose qu’il
         nous eleescera, s’il plest a Dieu et a vous. » « Verité avez dist, dit li chastelains.
         »  Lors li demanderent pour Dieu que, se il en savoit riens, que il leur en deist aucune
         chose. « Biaus seingneurs, je ne vous en puis ore plus dire que vous en avez oï. Mes
         encore nuit parlerons nous ensemble, et demourrez o moi, se il vous plest, au souper,
         et je vous en dirai ce que j’en pourrai savoir. »
         681 <i><span class="c">A</span></i>tant ont pris congié li dui damoisel au chastelain, et li chastelains s’en vint a
         Robur, ou li emperieres et l’empereris estoit, car li empereres ne fesoit oeuvre pour
         la discencion que vous avez oï, car il se pourveoient de jour en jour pour le marchis,
         qu’il atendoient. Quant li empereres vit le chastelain, si li demanda : « Quelz nouvelles
         ? » « Sire, dist il, vostre honneur croist de jour en jor. » Lors li conta l’aventure
         de <span class="persName">Celydus</span> et de Dyanor et conment saint Nicholas les avoit avoiez aussi conme par miracle.
         « Chastelains, dist li empereres, cui Deux veult aidier, nul ne li puet nuire. Et
         sachiez que ceste aventure me plaist quant il plest a Nostre Seingneur, et vous di
         que je vueil armes et veil fere <span class="persName">Celydus</span> et Dyanor chevaliers. » Quant li chastelains oï ce, si fu moult joians, en tel maniere
         qu’il ne pot mot dire de joie. Et lors li dist : « Chastelains, alez, si m’aprestez
         robe emperial. Et gardez que nul ne sache qui je sui fors que li pluseur cuideront
         que je soie issus hors de la nef pour faire a vostre gent aide. »
         682 <i><span class="c">A</span></i>insi conme li empereres devisa fu fait. Et <span class="persName">Celydus</span>, ainsi conme j’ai desus dit, estoit reperiez au chastelain et  avoit soupé avec lui la nuit devant. Il vint a court, entre lui et Dyanor, et li
         chastelains vint a eulz et les prist par les mains et les mena devant l’empereeur
         en une chambre. Quant <span class="persName">Celydus</span> vint devant son pere, si le connut. Lors se lessa cheoir et li dist : « Ha ! biau
         pere, recevez moi a amy, qui par tantes contrees vous ai quis. » Dont le leva li empereres,
         et son cousin aussi. Lors les trait d’une part et dist : « Biau seingneur, pource
         que j’ai entendu que Nostre Sires vous a ci amenez aussi conme par miracle, me sui
         je fet a vous connoistre pource que je vous vueil donner l’ordre de chevalierie et
         vueil que vous soiez chevalier Jhesucrist pour essaucier son non et pour mettre foy
         et loyauté au deseure et orgueil et felonnie au desous. » « Pere, dist <span class="persName">Celydus</span>, ainsint l’ai je en couvenant, et mon cousin aussint. »
         683 <i><span class="c">A</span></i>tant mist <span class="persName">Celydus</span> l’empereeur a reson et li dist : « Peres, mon frere <span class="persName">Fastidorus</span>, li vostre filz, vous salue, et ma dame l’empereris, de qui je deusse avoir premierement
         parlé. Si me dites conment il li est. » « Ha! biau filz, dist li empereres, ele est
         toute hestiee, grace a Dieu a (sic) nous .IIII. » « Biau filz, ce dist li empereres,
         il a ja .I. an a ceste Penthecouste que je ne vous vi. » « Biau sire, Deux glorieus,
         vous en soiez aoez, dist <span class="persName">Celydus</span>, car bien em pourra estre encore l’empire de Rome essauciee, qui aujourdui est povrement porveue ! » « Conment se tient <span class="persName">Fastidorus</span> donc ? dist li empereres. » « Sire, dist il, ainsi conme il plest a Dieu, car il
         est trespassez de ce  siecle. Et croi que Pelyarmenus hasta sa mort, ainsi conme <span class="persName">Fastidorus</span> le me dist avant qu’il fust mors. »
         684 <i><span class="c">Q</span></i>uant li empereres entendi ce, si fu moult courrouciez, et li vindrent les lermes aus
         yeux et dist : « Ha ! sire, vrais Deux, conme il a de couvoitise en ce monde ! Et
         que je cuit que Rome avra encore a sousfrir se je n’i met autre conseil ! » Lors enquist li emperieres
         se <span class="persName">Fastidorus</span> avoit nul hoir de sa fenme. <span class="persName">Celydus</span> dist que nanil. Et d’Elcanus li dist tot l’afaire conment il fust volentiers venus
         o lui se ce ne fust pour son empire destourber.
         685 <i><span class="c">M</span></i>oult parlerent moult longuement ensemble li empereres et li damoisel. Lors vint nouvelles
         que li marchiz estoit venus a meuz a tout .X. mile escus, et venoit sus le chastelain
         de Gomor. Si veillierent cele nuit .XX. damoisel a l’eglisse monseingneur saint Nicholas,
         qui l’endemain furent tuit chevalier. Atant sont issus de Gomor bien jusqu’a. .III.
         mile, que a pié que a cheval, li marchis d’autre part, tot aussi orgueillieux conme
         <span class="rs">lyon</span> encontre .I. mouton, et venoit contre eulz conme ceus qui bien estoient .X. mille
         contre .III[exponsant/début]M[exposant/fin]. <span class="persName">Celydus</span>, qui avoit veu la premiere bataille, trait avant sa gent, si ne choisi pas le marchis,
         conme cil qui cuidoit avoir tout gaaingnié.
         686 <i><span class="c">D</span></i>yanor, qui avoit cuer volentif, vint a <span class="persName">Celydus</span> et li dist : « Biau cousin, ceste premiere jouste vous requier je. » « Et je la vous
         otroi », dist <span class="persName">Celydus</span>. Atant se desrenga Dyanor et vint, les saus menus aussi conme arondelle. Et quant le filz au marchis le
         vit venir si noblement qu’il n’i ot nul qui osast habandonner son cors fors il, qui
         point son bon cheval d’Espaingne et li vint si aigrement qu’il ne feust nul qui le
         veist venir quil ne le deust doter, Dyanor, qui a ce avoit mise s’entente, li vint
         a l’encontre si acesmeement que tuit cil qui le virent venir prisierent son afaire,
         car aussi conme dis me tu : « Vous ne me poez eschaper l’acueilli en tele maniere
         de l’espie », que le fer tresperça le blazon et tout ce que il consuivi et que parmi
         le cors passa li fers, si que l’arçon derriere ne pot le cuer endurer, ainz rompi,
         et cil cheï enmi le champ. <span class="persName">Celydus</span> feri .I. autre aprés Dyanor et toute sa compaingnie. Qui donc les veist tenir tres
         esforcieement ou <span class="persName">Celydus</span> se feri, dire peust que tout li .X[exposant/début]M[exposant/fin]. n’eussent pooir
         a lui. Dyanor, qui avoit ja fet son poindre, vint ferant a destre et a senestre, que
         moult estoit grant merveille, car il estoit trop bon chevalier. Et pource que l’emperere
         l’avoit fet chevalier en avoit il trop bon cuer, et tuit cil aussi qui chevalier avoient
         esté fet pour l’amour de <span class="persName">Celydus</span> et de Dyanor. Que vous feroie je lonc conte ? Il avint que cil de la nef s’alierent
         a <span class="persName">Celydus</span> quant il le sorent si bon chevalier. Et furent de sa bataille .LXX. armeures de fer
         tout a cheval. Li chastelains en avoit .V. cens d’esleus, qui bien le firent aus cops
         donner. Et li empereres, qui ne volt pas estre conneus, ainz fu aussi conme  chevalier banerés issus des nés et fu seingneur du clergié et ot en sa bataille prestres,
         chanoinnes et clers, qui touz s’afichierent de mourir avant que nul d’eulz deust ja
         fouir. Et furent .IIII[exposant/début]C[exposant/fin]., qui touz furent bonne gent
         et qui bien aidierent a l’empereur et aus autres si conme il aparut.
         687 <i><span class="c">Q</span></i>uant li emperieres vit qu’il ot tel gent a conduire, si se mist entr’eus et dist :
         « Biaus seingneurs, ne cuidiez pas que je n’aie autrefois esté em bataille. Et vous
         avez apris a mengier et a boivre et a estre tout a aise, car ce n’est pas vostre mestier
         ne acoustumance de porter armes ne d’estre es batailles. Si ne cuidiez pas qu’il ne
         conviengne le cors traveillier. Et j’ai souvent oï dire que clers sont hardi. Or pourra
         on savoir la verité. Vez ci le marchis, qui vous vient tolir nostre vivre, et ci a
         moult de bonnes [interlinéaire+autreencre+autremain(?)/début]gens[interlinéaire/fin]
         qui vous veulent aidier a desfendre. Vous avez droit et il ont tort. Si soit desordené
         qui aujourd’ui fuira ne pour mort ne pour vie. » Adonc distrent il : « Sire, or sachiez,
         pour voir, ‹...›[n]ous sonmes convertis. Chevauchiez, et nous vous suivrons ne ja
         ne vous faudrons ne pour mort ne pour vie. » Que vous feroie je lonc conte ? Li empereres
         desrenga et ses clers ausi, qui si bien le firent que l’empereres prist le marchis
         et le livra au chastelain, qui maintenant l’envoia ou chastel de Gomor.
         688 <i><span class="c">C</span></i>elydus et Dyanor, quant il sorent que li empereres avoit pris le marchis a l’ayde
         [f.31] des clers qui si hardiement l’avoient fait, si en orent ausi conme .I. pou
         de confusion. Lors se sont esvertué et euls mis en habandon de leurs anemis mettre
         au desous. Mais, tout aussi conme j’avoie dit, tant en y avoit que, selonc ce que
         il estoient, que, se leur pooir ne feust si grans et li benois sains monseingneur
         saint Nicholas ne les confortast, il n’eussent duree a eulz, qui estoient si grant
         plenté et avec ce chevaliers esleus et plains de grant volenté pour confondre le chastelain,
         qui tel honte leur fesoit. Mes riens ne leur valut, car il escouvint qu’il feussent
         occis et ne porent de nule part avoir duree. Et trovons que des .X. mille personnes
         que il estoient, il en i ot la moitié que ocis que pris, et le remanant se mistrent
         a garant au miex qu’il porent.
         689 <i><span class="c">A</span></i>insi fu pris li marchis et sa gent maumenee. Lors s’en retourna arrieres li chastelains
         et touz ceus de sa compaingnie. Et trouvons en l’ystoire que li marchis fu touz liez
         et touz joians quant il pot estre honme de l’eglisse et faire pes ferme et estable
         par touz les plus grans seingneurs du pays, car il fu ainsi esgardé que ce avoit esté
         venjance de Nostre Seingneur et miracle du bon saint monseingneur saint Nicholas,
         qui fu puis si essaucié ou paÿs et aillieurs que bien le pueent savoir li pluseurs.
         Si me veil ore atant taire de ce et venir a <span class="persName">Celydus</span> et a Dyanor, ainsi conme il se partirent de l’emperereeur. 
         </p>
      
      
      <h1><span class="headNum">[?]</span> Ci devise conment <span class="rs">li empereres</span>
          mena <span class="persName">Celydus</span> et <span class="persName">Dyanor</span> 
         veoir <span class="rs">l’empereris</span> et ses .IIII. enfans, 
         et aprés conment il se partirent de lui pour aler en Jherusalem, 
         et devise conment il alerent par Antyoche 
         et <span class="rs">le prince</span> les detint.</h1>
      
      
      
      <h2><i><span class="figDesc">Enluminure sur 1 colonne (c) et 12 UR.
               <span class="persName">Cassidorus</span> mène 
               <span class="persName">Celydus</span> et <span class="persName">Dyanor</span> 
               devant <span class="persName">Fastige</span> et les 4 enfants 
               avant leur départ pour Jérusalem. 
               </span></i></h2>
      
      
      <p><span class="paraNum">[690]</span> <i><span class="c">E</span></i>n ceste partie dist li contes que, quant ceste bataille fu ainsint outree et les choses
         mises a point ainsint conme j’ai dit, <span class="persName">Celydus</span> et Dyanor vin-drent a l’empereeur vindrent-a l’empereeur (sic), qui au plus priveement
         que il pot les mena en son recet et [biffé/début]trouverent l’empereris ainsi com
         j’ai fet[biffé/fin] et troverent l’empereris, ainsi conme j’ai devant fet mencion
         en mon conte conment elle avoit esté delivree a grant pais et a grant honneur .I.
         an avoit de .IIII. damoisiaus a filz, ainsi conme il nasquirent en .IIII. jours l’un
         aprés l’autre, dont li premiers ot a non Canor, le secont Sycor, le tiers Domor, le
         quart Rusticor. Et touz ces .IIII. nons furent pris ou non et par la volenté de l’emperere,
         leur pere, qui avoit a non Cassy<span class="persName">Dorus</span>. Ces damoissiaus nourrissoit l’empereris si amiablement que pour riens ne ‹p›[v]ouloit
         sousfrir que nulle autre fenme les alaitast que elle,  car elles dient que nul lait d’autre fenme n’estoit si couvenable a la nature de
         l’enfant conme de la vraie mere. 
         691 <i><span class="c">Q</span></i>uant la dame vit Celidus si le connut et sailli em piez et lembraca par grant amour
         et dist. Ha : tres dous amis. jamés ne vous cuidai veoir. Conment vous est il Dame
         dist il assez le vous dire Mes encore desirre je plus a veoir et a savoir vostre estre
         se il pooit avenir. En non Dieu biau filz vez ci tout mon estre et le plus de mon
         desirrier est que je puisse nourrir vos .IIII. [ajoutédanslamarge/autremain/début]freres.[ajoutédanslamarge/autremain/fin]
         que vous poez a veoir. Tant quil puissent vivre sanz moi et sanz le pere. Dame dist
         il nostre sires vous otroit fere tel chose et tel nourreture que Sainte Eglise en
         soit essauciee et lor lignage en puisse estre honores. Lors les esgarda moult Celidus.
         Et tandis sacointa l’empereris de Dyanor que ele n’avoit onques mes veu. et il li
         dist qui li estoit et adonc li fist elle moult grant joie. 
         692 <i><span class="c">C</span></i>elydus, quil ne se pooit rasazier des enfans regarder, qui moult estoient gracieus
         a veoir que nul ne les veist qu’il n’en fust esjoïs, les esgarda tant que jamés d’eulz
         ne se vousist partir. Et en ce qu’il s’esjoïssoit en eulz veoir s’esjoui, car il choisi
         que chascun avoit a son col pendu une filatiere de fin or a une cordelette de soie,
         dont il vit qu’en chascune estoit entailliés le non de l’enfant ainsi conme je les
         ai desus nonmez. Et quant se jut <span class="persName">Celydus</span>, si s’esmerveilla pourcoi ce fu et le demanda a l’empereris. « Biau filz, dit elle,
         la reson  p‹a›[o]ur quoi je l’ai fet si n’est autre que, se vous ne le savez regardez l’un
         et puis l’autre, et vous trouverez que tous sont pris a .I. regart l’un et l’autre.
         » « Certes, voir avez dit, ce dist <span class="persName">Celydus</span>. » « Et pource, dist l’empereris, que je ne puis pas bien connoistre l’un de l’autre
         ai je fait ceste chose pour toutes aventures [biffé/début]et si sachiez[biffé/fin].
         Et si sachiez que vez ci l’ainsné, qui a non Canor ; le secont aprés Sydor ; le tiers
         Domor ; le quart Rusticor. Et ces .IIII. propres nons a il en mon seingneur ou il
         a .IIII. sillabes. Li ainsné si a la premiere et li autres les autres. Et ce n’ai
         je pas fet en senefiance, car li cuers me dist que encore en aucun temps leur pourra
         ce avoir mestier. » 
         693 <i><span class="c">Q</span></i>uant <span class="persName">Celydus</span> ot entendu l’empereris, si la tint a moult sage et dist : « Dame, vostre sens parra
         encore aus damoisiaus et leur pourra encore avoir mestier. Et je sé vraiement que
         Nostre Sires les a fet naistre aussi conme pour lui soulacier. Tout soit il ainsi
         que il ne puet avoir plus de joie qu’il a, moult longuement se sont desresnié iluec
         en moult de parolles, dont je trop aroie a desresnier. Mais a ce vient ore li contes
         que, quant il orent tant parlé et d’un et d’el, li empereres s’estoit pourveus tandis
         d’eulz donner a mengier et a boivre et i fu li chastelains, sanz qui il ne volt pas
         estre a cele fois, et tant que parolles coururent entre les .II. damoisiaus quil distrent
         qu’il erent entrez en mer et qu’il avoient volenté d’entrer en Jherusalem pour aourer le sepucre ou Deux avoit esté mors et vis. Li empereres leur conmanda
         que ce ne lessassent il pas et au plus tost qu’il pourroient reperassent en l’empire
         de Rome et de Coustentinoble et, s’il y avoit chose descouvenable, que il aidassent au droit
         maintenir a lor pooir, qui sovent a mestier que il soit sostenus. Lors ont pris li
         damoisel congié et sont venus a leurs compaingnons, qui les atendoient aussi conme
         li enfant font leur pere que tout ensement li marcheant dont j’ai devant parlé les
         avoient pris en amour pour la grant proesce dont il estoient et pour le grant sens
         qui estoit en eulz. 
         694 <i><span class="c">Q</span></i>uant li dui damoisel et leur compaingnie furent ensemble, si se mistrent arrieres
         en mer au plus tost que il porent, car il orent vent a leur devise. Et leur aida tant
         Dieux l’un jour aprés l’autre que il vindrent em brief terme la ou il vodrent venir.
         Il descendirent a terre et se mistrent tot a une compaingnie ou chemin devers Antyoche, dont je ne veil ore ci faire mencion de chose qui leur avenist en la voie, mais
         tant esploitierent qu’il vindrent devant la cité d’Antyoche.
         695 <i><span class="c">A</span></i> icel temps dont je parolle avoit .I. prince en la ville qui avoit a non Melchis et
         avoit le los d’estre le plus riche Sarrazin qu’il feust en la terre. Il estoit joennes
         et biaus et plain de tres grant proesce. Li dui cousin <span class="persName">Celydus</span> et Dyanor oïrent moult de bien retraire de lui et furent tempté de lui veoir, si
         firent  tant que il le virent .I. jour en sa sale ou il parloit a .I. chevalier de la terre
         de Jherusalem, qui avoit aporté nouvelles du roy, qui avoit fet prendre de ses honmes pour aucunes
         raisons dont li contes ne fet ci mencion. Li princes regarda et vit les .II. cousins,
         qui bien sembloient estre ce qu’il estoient, si lessa le chevalier a qui il parloit
         et vint a eulz aussi debonnerement conme s’il les conneust et les salua en françois,
         conme cil qui bien le parloit. Cil, qui ne furent pas esbahy, li ont rendu son salu.
         Lors parla a eulz si gracieusement qu’i leur enquist de leur estre, sil nel vodrent
         celer, ainz leur en conterent grant partie. 
         696 <i><span class="c">Q</span></i>uant li princes les ot entendus, si les detint, vosissent ou non, mes ce fu ausi com
         par grant amour, et tant que li princes prisa moult les .II. chevaliers pour la biauté
         et pour le sens que il trouva en eulz et cuida bien que il fussent preus et hardis
         de leurs cors. Si s’apenssa conment il trouveroit achoison par quoi il les peust detenir,
         si leur dist quant il s’en cuidierent aler et prendre congié : « Biau seingneurs,
         or ne vous anuit, car vostre gent ont .I. pou vers moi mespris. Et se j’en pooie par
         vous avoir l’amende, de ce ne vous seroit mie pis. » Quant <span class="persName">Celydus</span> ot entendu le prince, si cuida que aucuns de sa compaingnie eust vers lui mespris,
         si dist : « Sire, je ne di pas (sic, saut en avant). Se nulz de nous a mespris vers
         vous, nous le vous ferons amender. » Lors li dist le prince : « Amis, je ne di pa
         que vous sachiez rienz de cest [f.32] meffait, ainz apartient au roy de Jherusalem, qui a fet prendre de mes honmes sanz raison, si conme il m’est avis. Et pource que
         je n’en sé pas la verité me plest il que vous demouriez avec moi jusques a tant que
         j’en savrai autre chose. » « Sire, distrent il, de nous poez vous fere vostre volenté,
         car la force en est vostre. » « En non Dieu, biau seingneurs, voirs avez dit. Et ainsint
         est il de guerre. Mes ne cuidiez pas que je vous doie fere tenir vilainne prison,
         mes vous m’avrez en couvent que vous ne partirez de ma court pour nule chose jusqu’a
         tant que je vous donrai congié. » « Sire, distrent il, et nous l’otrions, puisque
         faire le couvient. Mes pour Dieu, que nostre compaingnie puisse aler quele part qu’ele
         voudra. » « Et je l’otroi », dist il. 
         697 <i><span class="c">A</span></i>insi furent retenu li dui damoisel, et tant qu’il reperierent a leur compaingnons
         et leur conterent de ceste chose la verité. Quant il orent ce oï, si furent moult
         esbahi et distrent : « Biaus seingneurs, ne cuidiez pas que pour avoir que nous puissions
         esligier vous doiez demourer en la prison du prince. » Lors les en ont mout merciez,
         puis vindrent li païsant au prince et li ont prié que pour amour il lessast aler leurs
         .II. compaingnons. « Biaus seingneurs, dist li prince, ne cuidiez vous pas que pour
         avoir le face et que je n’aie avoir assez. Mes je ai pou de tiex prisons conme je
         cuide que vous estes. Si ne m’en offrez nul avoir que le cors que je n’em prendroie
         autre avoir  ne autre tresor. » Rien ne valoit qu’il deissent, car demourer couvint les .II. chevaliers
         devers le prince. Et avint ainsint conme l’estoire le conte que tout li grant seingneur
         sarrazin si ont plusseurs fenmes et touzjours en ainment plus l’une que toutes les
         autres, et de cele sont il trop volentiers jalous. Dont il en avroit .III. entre les
         autres qu’il avoit fet mettre en une tour, et li autre, dont il en y avoit .XXX.,
         estoient en .I. hostel appareilliees, et la estoient li chastre qui les servoient
         et gardoient. Aucunes fois li princes venoit et menoit les .II. chevaliers veoir ses
         fenmes et leur conmandoit a toutes qu’eles leur feissent feste, et elles leur fesoient
         de tout leur pooir. Et dist li contes que, s’il peussent fere toute lor volenté, qu’il
         feussent tout autrement conjoui qu’il n’estoient. Mais il conmença a anuier aus damoisiaus,
         qu’il n’avoient cure de ce qu’eles couvoitoient. Et li prince s’en apercut moult bien
         et dist : « Ha ! biau seingneurs, je me painne de tout mon pooir de vous fere joie
         et chose quil vous peust plaire, mes je ne puis, car il me semble qu’il ne vous est
         de nul deduit dont il est a moult d’autres. Si vous pri que vous me dites aucun lieu
         qu’il vous puist esleescier, car, s’il vous plest a avoir dames ou pucelles, je vous
         ferai avoir des plus nobles de cest paÿs et, se il vous plaist, deduis de chiens ne
         de oissiaus ne de chevaus courre ne berser, traire ne lancier, ne chevaliers verser,
         ne lances brisier, escus fraindre et troer,  quintainnes rompre, haubers despaner, je le vous ferai avoir, ne se que plus vous
         die. »
         698 <i><span class="c">Q</span></i>uant li dui chevalier oïrent ainsi le prince deviser pour eulz atraire a ce que vous
         avez oï, si l’en mercierent moult durement et distrent : « Sire, voirs est que moult
         avez quis de vostre deduit. Mes encore n’avons nous riens trové de ce que nous couvoitons,
         car nous savons de verité que nostre loy est contraire a la vostre. Et pour ce ne
         couvoitons nous pas que nous aillons sus vostre gent, car nous n’irions mie sus la
         vostre moult volentiers. Et s’il avenoit que nous ailleurs eussions a fere, volentiers
         nous essaierons d’armes en ce paÿs. »
         699 <i><span class="c">L</span></i>i prince, qui ce entendi, si sot maintenant qu’i furent chevalier adroit. Et que fist
         il ? Il vint aussi conme d’aventure en la tour ou les dames estoient, dont j’ai desus
         parlé, si dist l’une d’elles .III.: « Sire, il nous est avis qui vous nous avez oubliees
         pour .II. vassaus que vous avez arresté aussi com pour leur biauté, dont nous nous
         doutons moult que vous n’en soiez entrez en male boisdie. » Quant li princes oï ce,
         si conmença a sousrire et dist : « Moult avez ore fole cuidance, qui cuidiez que je
         aie tel avis et qu’il d’autre part soient tel com vous donnez a entendre. » « Sire,
         sire, dist l’autre, je ne sé pas ne ne pourroie croire que vostre penssee fust male.
         Mes ne nous creez jamés s’il ne sont de male nature, et le prouverai. » « Et conment
         ? dist li princes. » « Non ferai, dist elle, que  vous n’avez que fere du savoir. » 
         700 <i><span class="c">O</span></i>r entendez du deable conment il cuida fere les .II. chevaliers destruire. Li princes,
         qui estoit temptez du savoir se li chevalier estoient tel conme cele li donnoit a
         entendre, et volt savoir que‹...›se (sic) la dame l’en pourroit fere sage et li dist
         : « Dame, riens ne vous vaut, car savoir vueil des .II. chevaliers la verité. » «
         Sire, dist elle, par amours souffrez vous, car je me doubte que vous ne le sachiez
         plus tost que vous ne voudriez. Et d’autre part je croi que vous ne m’en leriez pas
         couvenir, car vous estes trop merveillieus. » « Dame, dist il, je vous en lerai bien
         couvenir, sauve mon honneur et la leur, mes que ce soit de leur droit. » « Or les
         nous f‹r›ites venir amont, dist elle. Et quant vous les avrez amenez, si vous destournez de
         ceens, mes que vous veez que nous ferons, car autrement ne seriez vous pas em pes,
         ce savons nous bien. » « Dame, dit li princes, je ferai vostre volenté. » Atant s’en
         vint aus .II. chevaliers et leur dist : « Je vous vueil mener la ou vous ne feustes
         onques. » Lors les mena la ou les dames estoient, qui de biauté avoient le pris. Et
         ceus, qui furent esbahis de leur acesmement et du seurplus, saluerent les dames et
         elles eulz, et ne cuidiez pas que toutes .III. ne prissassent les chevaliers moult
         et leur noble contenances. Mes fenme qui fie (sic) fu faite que pour honme decevoir
         fist asavoir a chascun en esgardant que moult leur plaisoit lor estre. 
         701 <i><span class="c">L</span></i>i prince, qui volt acomplir la volenté de la fame et sa  musardie confermer, se trait ensus et se mist en une garde robe et veoit auques ce
         que elles pooient fere. Mes il ne pooit pas oïr leurs parolles. Lors prist cele qui
         plus ovroit souvent de tricherie et qui plus en savoit les .II. chevaliers et ses
         compaingnes, et elle fu la quinte. Si mist leurs .V. testes ensemble et dist : « Voirs
         est que sens de fenme est moult pou prisiez. Et nonpourquant, trop pou de choses entreprent
         elle a fere qu’ele n’en viengne au desus, car nous avons tant fet par nostre art que
         nous vous avons fet venir ça sus, car nous veions que vous estiez et bel et gent et
         couvoitiez de dames et de damoiselles. Si vous prions de conmun absent toutes que
         vous nous moustrez s’il a tant de bien en vous et d’onneur conme il apert. »
         702 « <i><span class="c">D</span></i>ame, dist <span class="persName">Celydus</span>, vous parlez a loy de dame preus et sage. Et se tout ce i failloit, si y voi je tele
         chose qui moult fait a couvoitier. Si ne cuidiez pas que nous lessissions en nule
         guise a fere chose qui vous peust tourner a honneur ne a joie de cuer. Si conmandez
         sus nous, et se il puet estre acompli par le cors de .II. chevaliers, nous i metrons
         painne. » Lors esgarda l’une l’autre et furent aussi conme toutes prises, que l’une
         pour l’autre n’osoit dire sa volenté. Et nonpourquant dist une : « Sire, il nou[suscrit/début]ꝰ[suscrit/fin]s
         (sic) anuie pas se nous avons amusé mon seingneur, car il nous fet ça sus garder ceste
         tour dont nous nous souffrissions bien se il vosist, car [proverbe/début] li homs
         qui fenme enferme ne destraint [proverbe/fin] : il tient le  cuer et le cors enferme. Et tot en tele maniere est il de mon seingneur, car il tient
         nos cors et met nos cuers a meschief, pour laquele chose il n’en est pas amez de touz,
         car nous vous couvoiterions plus a avoir .I. jor en nostre recreacion que nous ne
         ferions lui cent. » Iluecques avoient les dames .I. pou de deduit a parler a <span class="persName">Celydus</span> et a Dyanor, son cousin. Et li prince, leur seingneur, si musoit au tro conme musart
         et abotoit par .I. petit pertuis et veoit les dames d’eures en autres rire moult debonnerement.
         
         703 <i><span class="c">L</span></i>ors quant li sires vit ce, si penssa qu’il seroit escharnis et que il estoit ja qui
         en tel point creoit celes qui ne faisoient que moquier le, ausi conme maintes fames
         font maint preudonme. Lors vint le prince et dist aussi conme por feste : « Biaus
         seingneurs, assez en eussiez dé .II., mes que l’autre eust son pareil. » « Sire, dist
         l’une, or venez avant, si avra chascun sa chascune. » Dont se lessa li princes cheoir
         entr’elles, si en bleça une .I. pou., dont elle dist : « Je amasse encore miex que
         vous feussiez dont vous venez. » De ceste parolle que la dame dist se courrouça moult
         durement li princes, et li donna une moult grant pasmee et li dist : « Dame, touzjours
         ne fait il pas bon voir dire ! » Atant il sailli em piez et prist les .II. chevaliers
         <span class="persName">Celydus</span> et Dyanor par les mains, si les mena aval et puis si leur dist : « Biau seingneurs,
         que vous semble il de moi ? Sui je .I. fol ? » « Sire, dist <span class="persName">Celydus</span>, pourquoi dites vous ce ? Telz est li usages de ce paÿs. » [f.33] Moult le paia bien
         <span class="persName">Celydus</span> et il dist : « <span class="persName">Celydus</span>, par foy, se vous saviez pourcoi je vous menai a elles, vous en avriez grant merveille.
         » « Sire, ce dist <span class="persName">Celydus</span>, moult i puet avoir de raisons, mes cele ne cuit je pas savoir. » « Assez a temps,
         dist li princes, le savrez. » Adonc ont lessié de cele[exponctué/début]s[exponctué/fin]
         parler et fist tant li prince que il vint en la tour sanz le seu d’eulz. 
         704 <i><span class="c">L</span></i>es dames, ainsi com je avoie dit que li princes s’estoit partis de elles et en avoit
         donné a une une buffe, cele conmença a faire son duel et dist a ses compaignes : «
         Se vous ne metez painne que je soie vengiez des oeuvres de ce jalous, je n’avrai jamés
         joie a mon cuer ! » « Certes, ce respont chascune de elles, serions nous moult liees
         se nous poyons eschaper de ses las par quoi il ne nous tenist prises conme il fet.
         » Atant vint li princes amont et dist : « Or vueil je fere la pais de moi et de ma
         dame. » Cele qui savoit du jeu dist : « Sire, de nostre pes avez pou a fere, et bien
         parut a vostre courrous que pou prisiez amour de fenme ! Mes je ne sé pas se cele
         d’onme fait aussi. » Lors embraça le prince celle et se pena mout de dire et de fere
         chose qui li peust plere. Aprés volt li princes savoir que elles avoient trouvé es
         .II. chevaliers et pourcoi il [exponctué/début]a[exponctué/fin] les avoit fet venir
         a elles. Cele, dont j’ai par desus fait mencion, respondi : « Par foy, sire, se vous
         ne feussiez ore si tost venus, tost les eussions pris de ce que je vousisse. Mes vous
         estes si hastis que on ne  vous puet chose dire ne fere que vous n’entrez maintenant en male voisdie. » Li princes
         se penssa que voir se dissoit, et tant que il dist : « Foy que je doi a vous .III.,
         je vous en lerai couvenir que qu’il m’en doie avenir. » « Bien avez dist » font elles.
         705 <i><span class="c">A</span></i>insi demoura li affaires a cele fois, car il fu tart et fu heure de souper. Si revint
         li princes aus compaingnons pour eulz tenir compaingnie, conme cil quil ne pooit [biffé/début]faire[biffé/fin]
         croire qu’il ne fussent de trop grant pris. Dont il avint que Dyanor ne pot mettre
         les dames en oubli que il avoit veues en la tour, dont la plus joenne l’avoit si detenu
         par la main, tant conme il avoit la esté, que il estoit ausi disposez en amer dames
         et damoiselles. Et tout aussi iert <span class="persName">Celydus</span>, mes il estoit plus avisez, et d’autre part il avoit un cuer si orgueilliex que il
         pas ne meist son cuer en autrui fenme. Et Dyanor ne s’apenssa de riens, conme cilz
         qui dist en son cuer que ja cele n’espargneroit se il la tenoit en lieu ou il-il (sic)
         eust pooir. Cele de l’autre part penssa a lui en tele maniere que elle dist a lui
         meismes que avant feroit elle merveilles de son cors que elle ne parlast a lui en
         lieu et en temps. Les autres .II. pensserent a <span class="persName">Celydus</span>. Et avoit a non l’une Alyenor et l’autre Leodore, et la tierce Fauque. Ces .III.
         dames furent compaignes de pignons. Si pensserent a ce qu’eles ameroient les chevaliers,
         mes pource que elles furent .III. et il ne furent que .II. si distrent que ja nulles
         d’elles ne giehiroit a l’autre lequel elle ameroit. 
         706 <i><span class="c">A</span></i>insi avint ce qu’il ne pot estre destourné par l’anemi, qui cuida par ce destruire
         les jouvenciaus par les jouvencelles. Lors demourerent tant chiez le prince que la
         novelle des chevaliers vint en Jherusalem, et cuit qu’il s’acointierent au roy. Et ceus qui aporterent la nouvele distrent
         que .II. chevaliers erent venus en Antyoche qui erent li plus soufissant d’armes qui fussent en nulle terre. Quant li roys oï
         ce, si demanda conment li chevalier avoient non et dont il estoient né. Cil distrent
         leur non et dont il estoient. Li rois, qui engrant fu des chevaliers a voir, manda
         en Antyoche parlement au prince et qu’il vouloit a eulz parler aussi com cil ne seust riens d’eulz.
         Li princes de l’autre part remanda au roy qu’il vouloit bien prendre parlement a lui.
         Si assemblent li roy et li prince en la cité de Rohais. 
         707 <i><span class="c">C</span></i>elydus et Dyanor demorerent en la cité d’Anthyoche, car li princes ne volt soufrir
         que il alassent avec lui. Et quant les dames desus dites le sorent, si pensserent
         que mal iroit leur afaires se elles ne pooient parler aus chevaliers. Et lors firent
         fere une lettre et l’enveloperent en .I. luiselet de soie retors en .I. vergier, ou
         elles virent <span class="persName">Celydus</span> et Dyanor. Il vindrent cele part et pristrent la lettre et trouverent ens escript
         ce que vous pourrez savoir. La nuit vint, et li dui damoisel firent tant que il entrerent
         en ce vergier. Si ne demoura pas que les dames ne meissent leur compaingne en une
         corbeille, puis l’ont avalee jus de la tour en tele maniere com il furent tout apresté,
         si troverent que ce fu Fauque, que Dyanor couvoitoit. Et ce il la vit volentiers,
         ce ne fait pas a demander. Entre Dyanor et la joenne dame ce sont trait a une part,
         si trouvons ou conte que moult anuia a <span class="persName">Celydus</span> ceste aventure. Mes il en vit Dyanor tel atourné que il ne li osa escondire a fere
         sa volenté. Et tandis com il menerent leur joie et leur volenté ensemble, <span class="persName">Celydus</span> se mist ou vergier a cueillir roses et fleurs, et tant en cueilli que, quant il fu
         temps que il orent assez esté ensemble, que cele Fauque se remist arriere en sa corbeille
         et <span class="persName">Celydus</span> i mist tant de roses avec que ele fu toute plainne. Et celes qui furent en la tour
         amont l’ont resachiee a eulz. Et quant ele fu amont, si en menerent grant joie ensemble,
         conme celes qui bien cuidierent recouvrer a leur volenté faire chascune a son tour.
         708 <i><span class="c">C</span></i>elydus, qui estoit mout sages, blasma Dyanor de ceste chose et dist que mout les metoit
         en grant aventure des cors et des ames se il estoient aperceu. « Cousins, ce dist
         Dyanor, je n’en puis mes, car se on m’en deust pis fere que je n’en oÿ, si ne m’en
         fusse je pas tenus. » « Or ne vous aviengne plus ! », dist il. Il respondi que non
         feroit il. Que vous diroie je de Dyanor ? Il se cuida garder de ceste chose, mes fenmes,
         qui du tout ne couvoitent pas la pais de chascun, ainz veult acomplir sa volenté,
         pour coi  l’autre nuit aprés la seconde des dames se mist sus de la tour en tele maniere conme
         l’autre avoit fet la nuit devant. Dyanor sembla de <span class="persName">Celydus</span> et vint ou vergier et trouva Alyennor, qui cuida trouver <span class="persName">Celydus</span>. Dyanor, qui pas ne fu a aprendre, escusa son cousin et se contint vers cele en autele
         maniere conme il fist vers la premiere. Que vous feroie je lonc conte ? Ausi conme
         il fist des .II. fist il de la tierce. 
         709 <i><span class="c">A</span></i>insi se contint Dyanor tant qu’il fu aperceu de la guaite qui guaitoit par nuit chiez
         le prince, et tant que Dyanor l’ocist et le gita en une yaue parfonde. Et ne pot estre
         cele que l’en ne s’en aperceust de celui qui mors estoit, que on ne sot qu’il fu devenus.
         Si en fu grant parole aval la meson. Mes de ce me couvient taire et venir a ce que
         li princes avoit une sereur, qui a celui temps estoit la plus requise de grans seingneurs
         que pucele de toute payennime, car tant estoit bele et gente que on ne trouvast sa
         pareille, et si n’avoit encore pas plus de .XV. ans. Si estoit a ce menee qu’ele avoit
         ja tant de sens en lui qu’ele estoit en sa loy une des plus sages pucelles d’ilec
         environ, et avoit oï parler de ces .II. chevaliers. Si fist tant que il vindrent devant
         lui a .I. chastel assez pres d’Antyoche ou ele sejournoit. Et quant ele les ot acointiez et lor nons demandez, si les prisa
         moult en son cuer, car <span class="persName">Celydus</span> fu sages et bien apenssez, si li enquist de la loy crestienne. Cil, qui bien estoit
         endoctrinez, li respondi  si sagement que ele dit : « <span class="persName">Celydus</span>, je vueil de vous fere mon grant amy. Et ne cuidiez pas que ce soit pour nul male
         voleté (sic) ne pour l’amour de nulle male couvoitise que l’amour de Jhesucrist ne
         soit la principal. » 
         710 <i><span class="c">Q</span></i>uant <span class="persName">Celydus</span> ot oÿ la pu-le (sic) ainsi parler, si ne fust mie si liez qu’i l’eust fet roy de
         Jherusalem. Lors se mist aie (sic) nous devant lui et joint ses mains et li dist : « Pucele,
         mes que ce soit voirs, j’en merci moult hautement celui qui pour nous mourust en la
         crois. Et nous doint perseverer en cest estat en tele maniere que Sainte Eglisse en
         puisse estre essauciee ! » « Amis, dist elle, a mon pooir vostre requeste iert essauciee
         et asouvie, mes il couvient ceste chose celer jusqu’a tant que Nostre Sires nous donra
         maniere par quoi il en soit autre chose faite. » « Damoisele, dist il, je voi que
         vous estes sage, et j’en feré du tout a vostre volenté. » « Bien avez dit, dist ele.
         Mon frere si repairera de ce parlement, si savrons que il avra fet. Et selon ce qu’i
         fera, je vous ferai savoir ma volenté. » Ainsi prist <span class="persName">Celydus</span> congié a la pucele, qui avoit a non Alerie. En ceste acointance furent amdui li uns
         a l’autre loyaus amans. Dont il avint puis grant honneur a toute Sainte Eglise et
         a toute la contree de Jherusalem. Si me couvient ore atant taire de la pucele et des .II. chevaliers et venir au prince,
         dont li contes a ci devant conmencié a conter. 
         </p>
      
      
      <h1><span class="headNum">[?]</span> Ci devise conment <span class="rs">le prince</span> oï nouvelles de sa 
         <span class="rs">guaite</span>, 
         que <span class="persName">Dyanor</span> avoit ocis, 
         et en fu mis en prison, et <span class="persName">Celydus</span> l’en delivra.</h1>
      
      
      
      
      <h2><i><span class="figDesc">Enluminure sur 1 colonne (a) et 15 UR. 
               <span class="persName">Dyanor</span> mis en prison pour avoir tué 
               <span class="rs">le garde</span>, 
               délivré par <span class="persName">Celydus</span>.
               </span></i></h2>
      
      
      <p><span class="paraNum">[711]</span> <i><span class="c">O</span></i>r dist li contes ci endroit que, quant le prince ce fu partis d’Antyoche, que il ne fina d’errer, si fu a Rohais. Et l’endemain vint li rois de Jherusalem de l’autre part. Si avint ainsint que lor parlement ne se prist pas, si qu’il se
         departirent aineusement li uns de l’autre, par quoi li .I. desfia l’autre. Si s’en
         repaira le prince en Antyoche au plus tost que il pot. Si avint ainsi que li filz a la guaite vint a lui et li
         dist : « Sire, malement va li affaires, car vostre gaite est perdue, et cuidons vraiement
         que uns de vos François l’ait occis pour aucune male volenté, car moult volentiers
         aloient joant avant le vergier au pié de cele tour en regardant contremont d’eures
         en autres. Mes je ne sé pas por quoi ce fu, ou pour bien ou pour mal. »
         712 <i><span class="c">A</span></i> cest mot fu li princes espris de jalousie, si vint en sa tour amour (sic) et trova
         les dames taintes et pales et leur demanda conment  il leur estoit. Celles, qui bien furent apenssees de respondre, si ont dist : « Si
         ne nous doit il pas moult anuier de ce que vous avez tant demouré que n’eusmes puis
         recreacion de vous ne d’autres ? » « D’autres ? dist il. De qui avriez vous eu recreacion
         ? » « De vous, sire. De vos François, sire, n’avons nous pas eu moult de recreacion
         que tant qu’il ont esté en ce vergier ou il nous ont tramis des roses. » « Conment
         ! dist il. Et en quele maniere ? » Lors li ont aportee la corbeille, mes il ont osté
         la fort corde de soie par coi elles s’estoient avalees et i avoient mise une plus
         foible corde qui en nule maniere ne peust avoir soustenu nules d’elles. Si li distrent
         : « Sire, par ci avons nous eu des roses de ce vergier, et nous a a toutes semblé
         que elles eussent moult perdu de leur coleur avant que elles venissent amont, si que
         ce est le plus bon exemple par quoi nous cuidons que vos François si soient de male
         nature. » 
         713 <i><span class="c">A</span></i>donc ot le prince moult grant joie et se mist hors de la soupeçon ou cilz l’avoit
         mis, car, s’il eussent mostree la corde par ou elles s’estoient devalees, touz li
         mondes ne li feist mie croire que cil ne fust montez amont ou celles devalees aval.
         Dont fu li deables dolens que il ne pot trover art par quoi il fussent destruit. Si
         penssa que en aucune maniere diroient les fames aucunes choses par quoi elles s’empescheroient.
         Et nonpourquant avint il que .I. peschierres trova la guaite en l’yaue ou Dyanor l’avoit gité. Quant ce vit li princes, si fu moult courrouciez, car il ne le sot
         sus qui mettre, car il n’i ot nul qui li seust a dire qui le heist ne qui mal li vousist,
         et si estoit il tout pourfendu jusques ou pis. Or avint une avision que li princes
         en fist d’une chose qui li fu loee a fere, car il fu mis en .I. lieu secré, et fist
         on aler chascun de la mesniee la ou il estoit savoir mon (sic) se il seingneroit,
         mes il n’i ot nul pour qui il seingnast que pour Dyanor.
         714 <i><span class="c">Q</span></i>uant li princes vit ce, si dist : « Conment ! Dyanor, pourcoi avez vous occis ma gaite
         ? » « Pource, sire, qu’il me desfendoit les roses a cueillir por tramettre aus dames
         de vostre tour dedenz une corbeille que elles avaloient ou vergier. » Li princes s’apenssa
         a ce que si pooit dire voir et de l’autre part mentir. Si dist: « Sire vassal, si
         vous est moult mal avenu de ce que vous onques l’occeistes sanz autre courpe, car
         je ne puis pas veoir legierement que il ait esté occis pour ceste reson que vous m’avez
         ci dite. » Et lors fu pris Dyanor et mis em prison.
         715 <i><span class="c">C</span></i>elydus, quant il vit ce, si ne sot que faire, car il savoit bien que, se li princes
         savoit la verité, que donc seroient il destruit. Si s’apenssa que il couvenoit painne
         mettre a ce qu’il peust plaire au prince. Lors vint a lui et li dist : « Sire, mal
         nous est avenu de nostre guaite, qui nous a mis en tel dangier conme nous sonmes pour
         pou d’achoison ! » « Vassal, dist li princes, riens  ne vous vaut, car autrement est alez li affaires que vous ne me dites. Si ne cuidiez
         pas que je autre chose n’en sache avant que il m’eschape ? » « Sire, dist il, vous
         poez de nous fere vostre volenté, conme cilz qui bien en a le pooir. » « Je n’en ferai
         riens, dist li sires, fors que toute raison. »
         716 <i><span class="c">E</span></i>ndementres qu’il parloient ainsi, estes vous .I. mesage qui vint de son chastel Dyerlo
         – c’estoit .I. chastel qui marchissoit en la terre au roy de Jherusalem. Et li aportoit cist nouvelles que li roys avoit fet siege devant cest chastel et
         fait grant donmage a merveilles entour. Quant li princes oï ce, si fu a merveilles
         moult courrouciez et esmeus en ire. Lors conmanda a envoier querre gens pour fere
         secors au chastel. Endementres vint <span class="persName">Celydus</span> au prince et li dist : « Sire, se il vous plaisoit que l’amende de vostre guaite
         peust estre restoree par ce que nous vous aiderions a avoir vostre reson du roy, et
         nous nous em penerons. » « Et conment, dist li princes, m’i pourroie je fïer ? » «
         Sire, dist il, le dangier ou mon cousin est entrez aussi conme par mescheance nous
         mainne a ce que nous facions ceste chose. » « Voire, dist le prince, se il vous plaisoit
         a faire. » « Par foi, dist <span class="persName">Celydus</span>, voirement nous pleroit il avant a faire que nous feissions pis. » Que vous diroie
         je plus lonc conte ? Ainsi fu que li princes se fia en <span class="persName">Celydus</span> et en Dyanor et leur charga .V[exposant/début]C[exposant/fin]. Sarrazins. Et il meismes
         d’autre part en ot .X. mille. Si se mistrent a chevauchier devers le chastel devant nonmé. Novelles vindrent en l’ost le roy que li princes venoit pour li
         lever du siege. Lors s’appareillierent de eulz armer, et ne demoura pas moult qu’il
         n’asemblassent ensemble a moult grant effort.
         717 <i><span class="c">C</span></i>elydus, qui pas ne volt lessier que il ne tenist son couvent, conduit sa gent d’une
         part pour miex soi fere connoistre, si que li princes seust qu’il feist d’armes pour
         la seue amour. Si vint Dyanor a lui et li dist : « Conment, sire ! Nous estuet il
         fere contre nostre loy chose qui moult nous est descouvenable ? » Dyanor dist : «
         Contre ce ne poons nous aler se nous ne voulons fausser nostre couvenant. Par mon
         chief, dist Dyanor, ja n’avendra a faire que nous soions contre vostre se vous me
         voulez croire. » « Ja par Dieu, dist <span class="persName">Celydus</span>, ne m’avendra que je fausse le couvennant que j’ai fet pour donmage que je y voie
         que je ne doie restorer en autre maniere. » Quant Dyanor oï ce, si ne dit mot, ainz
         tourna le destrier cele part ou il choisi la greingneur presse. Si ne cuidiez pas
         selonc ce que l’estoire le devise que tant ne feist a l’aide de ceus qui alerent aprés
         que par force trespassa les rens de batailles a nos crestiens et assembla au roy desus
         nonmé : <span class="persName">Celydus</span> ne volt pas lessier seul son cousin couvenir, ainz s’en tourna aprés lui, et tuit
         cil de sa partie. Qui donc veist conment li dui chevalier se contindrent en la bataille,
         des autres eust lessié le regart et le resort, car il se pristrent si aigrement  a nostre gent que mal de celi qui desfensse meist en lui qu’il ne couvenist reculer
         le roy et sa gent, si que tel cuer et tele force donnerent aus Sarrazins qu’il ocistrent
         tant des nos que li remanans se mist a la voie. Et trouvons en la fin que li roys
         eust esté detenu se Dyanor n’eust esté, qui pas ne s’en mist en painne.
         718 <i><span class="c">L</span></i>i princes, qui ceste besongne vit et sot, vint aus .II. cousins et leur dist : « Biaus
         seingneurs, j’ai eu victoire par vostre esfort. Et li guerredons est moult grant qui
         a rendre vous en est. » « Sire, ce dist <span class="persName">Celydus</span>, [proverbe/début] em pou de donmage gist a la fois grant conquest [proverbe/fin].
         Et en celui conquest parfaite confusion i puet on avoir. » Ore dist li princes: «
         Il n’est pas poins que vous m’en diez ore la reson. Mes or nous en retraions, et puis
         si parlerons ensemble d’autre chose. » 
         719 <i><span class="c">A</span></i>tant se retraitrent li Sarrazin, et li prince se mist ou chastel, o lui ses .II. cousins
         et plusseurs autres barons. Quant touz furent desarmez, si en i ot de bleciez et de
         navrez, et meismement <span class="persName">Celydus</span> et Dyanor le furent si conme cil qui pas n’avoient esté oisseus touz .II., selonc
         ce que j’ai fet mencion. Li mire, qui pas ne furent a aprendre, les mistrent en tel
         point que il furent mis a couvenable garison. Quant il furent a lor volenté et il
         furent emparlez de plusseurs aventures, si mist li princes <span class="persName">Celydus</span> a reson et dist : « Vassal, or est il poins que vous me dites en quele maniere ne
         pourquoi vous me deistes au departir de la ba[f.35]taille qu’en pou de donmage jesoit
         a la fois grant conquest et en celui conquest parfaite confusion. » « Sire, dist il,
         je le pooie dire par plusieurs raisons, et vous en dirai mon avis. Nous sonmes entrez
         en nostre dangier pour acomplir la volenté d’aucuens de vos fenmes, lesqueles mistrent
         en volenté qu’il occeist un musart a pou de donmage, pour lequel nous vous avons aidié
         a sormonter le roi de Jherusalem. Et de ceste victoire qui a conquest ‹n›[v]ous tourne doit estre tournee d’autre
         part a parfaite confusion. » « Ha ! <span class="persName">Celydus</span>, biau sire, ce ne voi je pas que il n’ait reson en ce que vous avez dit. Mes ce ne
         me doit pas tourner a donmage ne a confusion. Se je pooie trouver maniere par quoi
         je vous peusse tourner a mon confort et en m’aide, en maniere que vous o moi vousissiez
         demourer, et je vous ferai seigneur de moi et de toute la princee d’Antyoche. » « Sire, dist il, la vostre grant mercis. Mes ne cuidiez pas que pour estre prince
         de toute paiennime je ne seroie demain contre nostre gent, aussi conme je fui hier,
         et je n’en deusse fere l’amende. » Li princes, qui moult iert preudoms en sa loy,
         penssa que cil n’iert pas en volenté de demourer en lui tant qu’il en peust partir.
         De l’autre part, il se penssa que, se crestien l’avoient par devers eulz, que moult
         li pourroient fere de donmage. Si penssa une chose qui bele fu, en ce que il le detint
         en tele maniere conme je vous dirai.
         720 <i><span class="c">C</span></i>elydus, qui sages et apensez estoit, vint au prince et li dist : « Sire, la renonmee
         et le sens dont j’avoie oï parler de vous me fist venir en vostre presence par si
         que mon cousin et moi avons esté detenu par devers vous. Or en soit ainsi conme il
         plaira a Nostre Seingneur que vous aiez em partie fet la vostre volenté, que vostre
          courtoisie s’estende a ce que nous puissions aler la ou nous avons voué et promis.
         » « <span class="persName">Celydus</span>, chier sire, vostre requeste ne quier je pas refuser. Mes de ce ne me porroie je
         pas apaisier que vous partissiez de moi fors sain et sauf et entier, pour coi il vous
         couvient entendre a garir, et puis pourrez aler quel part il vous plaira. »
         721 <i><span class="c">Q</span></i>ue vous diroie je ? Ainsi demoura <span class="persName">Celydus</span> et Dyanor avec le prince, quil ne faisoit que pensser en quele maniere il peust ceus
         prendre par quoi il demourassent avec lui et n’alassent en Jherusalem. Si avint .I. jour ainsi conme aventure l’aporte que li princes manda sa suer, de
         qui je ai fet devant mencion, qu’ele ne lessast pour nule riens qu’ele ne venist en
         Antyoche, le plus honorablement de dames et de damoiselles que ele pourroit. La pucele, qui
         bien avoit oï et entendu conment son frere avoit mis arriere le roy de Jherusalem par la proesce de <span class="persName">Celydus</span> et de Dyanor, son cousin, ele entendi au mant que son frere li avoit fait. Et que
         fist elle ? Elle fist maintenant son atrait et se mist dedenz .III. jour a la voie,
         et ot avec lui toute la fleur de la biauté des dames et des pucelles du païs. Et quant
         ce sot li princes, si fu moult esmeus de joie fere, conme cilz qui grant los avoient
         conquis en ce qu’il avoit levé le roy de Jherusalem du siege.
         722 <i><span class="c">N</span></i>ouvelles vindrent en Antyoche que la pucelle venoit. Li princes avoit fet crier parmi la ville qu’il n’i eust honme
         qui a cheval peust monter quil n’isist aus chans en aucuns cesmemens encontre sa suer,
         qui n’avoit esté en la ville grant temps avoit. Adonc n’i ot nul qui cheval eust qui
         n’ait fet son pooir de joie fere. Et mistrent Sarrazin tel painne a ce  que on parlast d’eulz de joie faire que il en durent estre a touzjours grevé, si
         conme de richesces et de nobles paremens. <span class="persName">Celydus</span>, de qui je tieng mon conte, ne se mist pas en oubli, entre lui et son compaingnon,
         car il estoient montez es chevaus couvers de paremens a la guise françoise. Si ne
         furent onques .II. chevaliers acesmez si tres noblement conme il furent. Et sachiez
         que li princes l’avoit fet faire pour plaire a touz, et meismement pour sa sereur
         mettre en voie de conjoïr le ainsi conme vous le pourrez oïr ou conte.
         723 <i><span class="c">E</span></i>n ce que li baron d’Antyoche vindrent encontre la pucelle, elle vit que touz se penerent de li fere honneur, car
         si merveilleusement se penerent en leur guise de fere divers esbatemens qu’il ne fust
         nulz quil n’en deust avoir grant joie. Et meismement la pucelle avoit grant merveille
         de son frere, qui tel chose avoit emprise pour lui conjoïr. Si cuida vraiement que
         il le feist pour lui decevoir et pour lui donner a aucun prince de qui il eust confort
         et aide, pour destruire et mettre au desous le royaume de Jherusalem. Si s’aficha en lui meismes que pou li valut a fere feste et que ja jour de sa vie
         n’avroit honme a seingneur se il n’estoit honme de la loy crestienne et de tres grant
         valeur. En ceste penssee ou elle estoit vint li princes a son encontre et li dui cousins,
         li uns d’une part et l’autre d’autre, si l’ont moult gentement saluee. Elle choisi
         <span class="persName">Celydus</span> en ces acesmemens françois, si se dreca en son estant et dist : « Encore puisse je
         veoir en joie et en grant honneur tant de valeur et de confort conme mon frere a eu
         en victoire, si conme j’ai entendu envers le roy de Jherusalem. » 
         724 <i><span class="c">Q</span></i>uant ce entendi li princes, si ot moult grant joie et s’aclina vers lui et dist :
         « Tres chiere suer, or voi je bien que li vostre Dieu a seurmonté la loy aus François
         en ce que je vous dirai. Car pour cestui atraire et lui honnorer a faire vostre volenté
         vous ai je mandee en tele maniere que j’ai fait issir contre vous touz ceus de la
         cité d’Antyoche et pour vous moustrer cestui ou il a plus de valeur et de proesce que en nul qui
         aujourd’ui vive. » Quant la pucele oï ce, si ot moult grant joie et loa Jhesucrist
         en son cuer et sot bien que tout ce estoit miracle de Dieu que tout ce avenoit, car
         or vit elle bien quele pourroit venir a tout ce que ele couvoitoit et dist : « Vous
         estes bien apensez de tout ce que vous avez a ffaire, et bien me plaist ore tout ce
         que vous en avez fait, mes que vous me lessiez des ore en avant couvenir. » « Ne doutez
         ja, dit il, que autrement sai je bien que la terre d’Antyoche seroit perdue se il nous eschapoient. »
         726 <i><span class="c">L</span></i>i princes vint aus .II. chevaliers et leur dist en grant signe d’amour : « Par foy,
         biaus seingneurs, je vueil bien que vous sachiez que c’est ici ma suer que vous avez
         veue, que on tient a la plus sage fenme qui soit en la superiour Galillé. Et se elle
         n’est bele et franche, dont n’en sé je nule, et vraiement que je veil que vous sachiez
         que pour l’amour que j’ai en vous et pour vous plus honnorer ai je fet ceste chose
         que vous poez a veoir. Si vous vodroie prier en aucune maniere que vous vousissiez
         honnorer la pucele, qui bien le vaut, et pour vous, de l’autre part, faire miex connoistre.
         »
         726 <i><span class="c">C</span></i>elydus, qui moult fu joiant de ceste requeste, dist : « Biau sire, ne cuidiez mie
         que, en toutes  les manieres que nous pourrions fere chose qui peust plaire a la pucele, qui tant
         a de valeur en soi selonc Nature, qui son pooir a fet de lui ordener de ce que elle
         a grace de biauté et de sens selonc l’avis de ceus qui la connoissent, que nous ferions
         volentiers chose qui a son gré li venist. » Lors vint li princes a lui et li dist
         : « Ma suer, ne vous plairoit pas chose que li François feist qui vous venist a gré
         ? » « Frere, dist ele, je ne voi ore pas qu’il en soit mestiers selonc ce que j’ai
         entendu qu’il ont esté navrez en la bataille que vous avez eue. Et d’autre part, nul
         jeu ne nul esbatement si ne vaut riens a ce que il sont crestien. Et d’autre part,
         nostre gent si ne pourroient tourner a amor et a joie les uns contre les autres. »
         « Ha ! suer, dist il, voirement ne puet li cuers, qui bien n’est a lui dire sens qu’il
         n’i ait aucun[exponctué/début]es[exponctué/fin] regart de folie. Sachiez que encore
         ne sont il pas bien gari de la bataille, mes il ne m’en souvenoit. Et nonporquant
         les ai je tenus pource que je ne vouloie pas qu’il se departisissent de moi fors que
         sain et sauf et entier. Et pour ce vous ai je mandee, que je vueil que vous les m’aidiez
         a detenir. » « A ce m’acorde je bien, dit elle. Mes je vueil que vous les me faciez
         venir touz .II. » Et il si fist. Et lors s’enclina la pucele devers <span class="persName">Celydus</span>, qui moult mist grant entende a ce que elle diroit, et elle li dist : « Biau sire
         <span class="persName">Celydus</span>, quant pour l’amour de moi vous et vostre cousin voulez fere chose qui me tourt a
         joie ! Mais sachiez de voir que oncore (sic) en aucun temps me feré vous chose dont
         il me sera plus grant mestier et pourfit. » 
         727 <i><span class="c">Q</span></i>uant <span class="persName">Celydus</span> ot ce, si li plut moult ceste parolle et dist : « Damoiselle, se Dieu me doint bonne
         aventure et tant d’eur que je peusse pour vous fere chose qui vous  tournast au salu (sic) de l’ame, moult en seroie desirrans et en vendroie plus seurement
         a ma fin. » Ceste chose tourna moult a pris et en honneur a celui qui ne chaçoit se
         l’onneur non de Dieu, car il avint que la pucele, qui ert entree en la voie que ele
         peust venir a parfaite honneur que elle et celui dont j’ai desus parlé tant qu’il
         vindrent en la cité. Quant la pucele fu de son char descendue, si ne volt onques souffrir
         que son frere ne autre la destrassent fors <span class="persName">Celydus</span> et Dyanor, qui en furent moult esgardé pour leurs nobles contenances, et meismement
         la pucele, qui bien se contint a loy de fenme qui bien sembloit qu’ele se meist en
         painne qu’ele leur pleust. Et estoit avis a chascun de ceus qui les esgardoient que
         leur Dieu eust fet ses .II. personnes pour touz eulz aourer. Si n’i ot nul qui bien
         ne se paiast de ceste chose, et ot chascun la pensse au prince, de coi li contes est
         assez plus biaus. Si vueil a ce venir que li dui chevalier enmenerent ainsi la pucele
         en la plus haute chambre du palais, qui moult estoit noble et bien atournez. 
         728 <i><span class="c">L</span></i>es .III. dames de la tour, dont j’ai desus fet mencion, pour plus honnorer la pucelle
         vindrent en grans acesmemens contre lui. Et quant elles ont choisi les .II. chevaliers
         aprés, et eulz d’autre part ne se maintindrent pas nicement, car il reconnurent les
         dames, si que il firent grant joie que pas ne le vodrent lessier pour le prince, qui
         fu pres d’eulz, qu’il ne s’en tenist pas mal a paié pource qu’il ne firent pas les
         mesconneus pour nule male soupecon.
         729 <i><span class="c">L</span></i>a pucele Alerie, qui moult estoit bien aprise, se prist garde de ce que li dui chevalier
         connurent les dames. Lors trait a une part <span class="persName">Celydus</span> et li dist : « Conment, chevalier ! [f.36] Connoissiez vous le grant tresor de mon
         chier frere le prince ? » « Damoiselle, dist il, or sachiez que je n’ai pas mis moult
         grant painne en elles connoistre, mes autres fois les avons nous veues. Si nous en
         couvient contenir a la guise du païs. » « Par mon chief, dist elle, je ne cuidoie
         mie que vous feusiez si creables ! » « Damoiselle, dist il, si sonmes encore plus.
         » « Je ne le cuidoie pas, dist elle, a ce que je ai veu a telle y a. » « Conment !
         dist il. A quoi est ce ? » « Je le sé bien, dist elle. Mais je ne vous en vueil ore
         pas ci fere conte : assez ai a parler d’autre chose. » Lors fu heure que l’en se deust
         asseoir au disner, et fu l’yaue cornee. Li baron et la pucelle meismes et tout li
         autre se sont assis et mengierent a la guise du paÿs si ordeneement conme merveilles.
         Aprés mengier se mistrent ensemble les puceles et li baron pour parler de plusseurs
         choses. Si avint que li baron d’Antyoche se mistrent d’une part et conmencierent une raison a mettre avant, car li plusseur
         distrent que li roys de Jherusalem estoit moult au desous de sa force de ce que il avoit perdu moult de ses mieudres
         chevaliers, et il meismes estoit navrez en tele maniere que il cuidoient vraiement
         que il deust morir et que bonne chose seroit que on alast sus lui tandis conme il
         estoit en povre point.
         730 <i><span class="c">E</span></i>ndementres qu’il estoient en ceste matire, la pucelle tenoit <span class="persName">Celydus</span> a conseil et desfesoit bien ce que son frere et li autre faisoient, et vous dirai
         conment. <span class="persName">Celydus</span>, qui estoit moult sages de la loy Jhesucrist, avoit a ce mis la pucelle que l’amour
         Jhesucrist estoit conjointe en l’amour huaine (sic), et non pas que ce fust en nul
         mauvés vice ne vilain que li uns ne li autres vousist acomplir chose qui tournast
         a nul conchiement  d’ame. La pucelle tenoit <span class="persName">Celydus</span> en ce que il disoit : « Tres chiere damoiselle, ne cuidiez pas que la vostre grant
         valeur, qui a ce ataint, me fet en vous connoistre parfaite honneur de science, grace
         de biauté, valeur de franchise permenable de ferme creance et fin desirrier de perseverer
         en toutes bonnes vertus ? » « Ha ! <span class="persName">Celydus</span>, biau dous amis, [exponctué/début]q[exponctué/fin] ne cuidiez pas que je ne covoite
         (sic) moult l’eure que je vous puisse tenir en lieu ou conscience me reprengne de
         ce que j’ai tant atendu de moi mettre a fere ce qui tournast a ferme creance et que
         je puisse fere encore conscience et penitance qui me tournast au proufist de salut
         ? »
         731 « <i><span class="c">D</span></i>amoiselle, dist il, pour Dieu merci, puisque il est ainsi que il plest a Jhesucrist
         que vous soiez de ceus que il racheta de son precieus sanc quant il fu estendus en
         la Sainte Crois, si pourchaciez tant que nous puissons venir ou lieu ou il morut a
         si grant honte com Sainte Eglise le tesmoingne. » « Or regardons donc, dist elle,
         maniere conment nous en puissons mieux a chief venir, car voirs est que mon frere
         le prince, cuide vraiement et pour ce m’a il envoïe querre que je vous mette a ce
         que pour l’amour de moi doiez o lui demourer, et encore plus, que il s’acorderoit
         a ce volentiers que vous me preissiez a fenme avant que de lui departissiez. » « En
         non Dieu, dist Celidus, et j’en loe et regraci le benoit filz de Dieu quant j’ai de
         lui tele grace que je en sui a ce venus ! »
         732 « <i><span class="c">A</span></i> ce, dist la pucele, estes vous venus. Si conmandez et en dites vostre avis, et je
         du tout le ferai. » « En non Dieu, dist il, je le peusse bien fere selonc ce que j’ai
         entendu de vous. Il couvient que nous faingnons nostre volenté a ce que nous puissons
         venir a chief  de ce que nous voulons fere. Je vous mousterrai grant signe d’amour et vueil que
         li princes sache que il ne soit riens que vous conmandez sus moi que je ne soie appareilliez
         du faire, pour quoi vous pouez dire que je o vous m’en irai de quele heure que vous
         vous en ailliez. Et quant vous m’avrez pris ainsi conme a vostre loy, si me porrez
         conmander vostre bonne volenté. Aprés si querrons et lieu et maniere de faire nostre
         volenté. » « Ainsi l’otroie je », dist la pucele.
         733 <i><span class="c">A</span></i>insi com il avoient li uns et li autres devisié, Dyanor si avoit bien eu son temps,
         car les .III. dames qui orent bien lesir de dire ce que il leur plaisoit, pour quoi
         il n’i ot nule quil ne li deist en l’oreille : « Sire, je sui ençainte de vous. Et
         bien sachiez que, de quele heure que nous departirons de vous et vous vous en voudrez
         aler au gré de mon seingneur, sachiez que nous irons aprés vous en quel lieu que nous
         vous sachions. » « En non Dieu, dist il, ce me plera moult bien, mes que vous le puissiez
         fere sanz moi grever. » « Oïl, distrent elles, mes que vous nous diez en quel lieu
         vous irez quant vous departirez de ci. » « En Jherusalem, dit il, nous couvient traire avant que nous partons de ceste terre. »
         734 <i><span class="c">A</span></i>tant c’est li princes embatus es parolles des .III. dames et de Dyanor, qui dist aussi
         com par jalousie : « Dyanor, je vueil que vous dites de quoi vous parliez quant je
         m’embati sus. » « Sire, dist il, ce estoit de vostre guaite, qui me ledenga de ce
         que je cueilli les rouges roses du rosier sanz son congié. » « Amis, dist il, or ne
         vous en chaut, car il a chier comparé et nous en avons eu riche marchié ! » Aprés
         ce revint li princes a <span class="persName">Celydus</span> et a sa sereur, et il se drecierent contre lui, et il dist : « Or voi je bien que
         ma suer voudroit avoir .I. tel chevalier  de mesniee. » « En non Dieu, frere, si l’avrai se il veult, et vous aussit (sic).
         » « En moi, dist li princes, ne demourra il pas. » « Non fera il en moi », ce dist
         Celidus.
         735 « <i><span class="c">P</span></i>ar mon chief, dist <span class="persName">Celydus</span>, bien li a li affaires et hautement, et j’en doi bien loer celui qui tous nous fist
         a s’ymage. » Moult ont parlé et avant et arriere, mes en la fin prist le prince la
         pucele et la mist a conseil et dist : « Ma tres chiere suer, je me fie moult en vous,
         car ces .II. François vous ai mis en main pour ce que je vous ai dit. » « Frere, dist
         elle, ce est si grant chose d’eulz. Ce m’est avis que trop avroit a faire qui de leur
         propre volenté les voudroit jeter, pour quoi il me semble que ce seroit bon que vous
         lor donnissiez franchement congié d’aler en quel lieu que il voudront, et vous dirai
         pourquoi. Il est voir que mon cuer s’adonne a ce que, se moi et <span class="persName">Celydus</span> feussions tout d’une creance, que nous serions moult tost acordé li uns a l’autre.
         Et pource que li homs et la fame si ont naturel entendement de couvoitier ce qu’il
         ne pueent pas avoir legierement m’est il avis que, se li uns se departoit de l’autre,
         que em brief terme seroient moult engrant l’un de l’autre veoir son pareil. Et pource
         que reson demande toute ordenance de ceste honnesté ai je esperance que <span class="persName">Celydus</span> revendroit vers moi au plus tost que il pourroit selonc le semblant que il me moustre
         et je a lui. Et vez ci la raison pour quoi je voudroie miex que nous peussions a ce
         venir que nous couvoitons. » « Par mon chief, dist li princes, et je l’otroi ainsi,
         car moult y a belle raison et bonne, mes que vous vueilliez venir a ce que mon cuer
         desirre. » « Ja Dieu, dist elle, ne place, qui tout fourma, que pour amor que je puisse
         avoir en vous ne envers lui puisse fausser celui envers  qui je me sui vouee et promise. » « Je ne le voudroie pas », dist li princes, qui
         n’entendoit pas a ce qu’ell’entendoit (sic).
         736 <i><span class="c">A</span></i>insi fu la chose prise en tele maniere entre le prince et la pucele. Et aprés ce revindrent
         ensemble la pucele et Celidus, et li dist la damoiselle qu’ele avoit ainsi dist a
         son frere. <span class="persName">Celydus</span> respondi : « Ha ! conme ce est une voie, tres douce amie, par quoi li royaumes de
         Jherusalem pourroit estre essauciez ! » « Ce sai je bien, dist elle. Et pour ce vueil je que
         ce soit au plus tost que on pourra. » Lors dist <span class="persName">Celydus</span> : « De quele heure que vous departiez de ci voudrai je prendre congié d’aler en Jherusalem, et aprés ferai tant que je reviengne veoir le prince a plus d’amis et a mains d’anemis.
         Se vous ainsi ne voulez croire mon conseil, je feré du miex que je pourré. » Adonc
         estoient cil dui amant en tel lieu que la pucele li mist ses bras au col et l’eust,
         ce cuit, baisié se elle ne l’eust lessié pour .II. choses : l’une fu pource que confusion
         de fenme ne doit pas estre si habandonnee, et l’autre pource que elle n’estoit pas
         encore baptiziee en humanité, tout le feust ele esperituelment. Si dist : « Dous amis,
         et je vous otroi par ceste couvenance mon cuer et toute ma penssee, car ce sera miex
         que se je m’en aloie avec vous ausi conme en larrecin. »
         737 <i><span class="c">M</span></i>oult parlerent longuement ensemble entre <span class="persName">Celydus</span> et la pucele. Aprés ce demoura la pucelle en Antyoche .III. jours et puis prist congié au prince et aus .II. cousins et s’en ala de la
         ou ele estoit venue. <span class="persName">Celydus</span> demoura avec le prince tant que il fu touz garis, puis s’en vint a lui et li dist
         : « Sire, a vostre congié nous couvient paier nostre veu, ainsi conme il est a faire
         a tote maniere de gent. » Quant li princes oï ce, si respondi moult debonerement et dist : « <span class="persName">Celydus</span>, biau sire, quant il ne vous plera plus a demourer avec moi, vous irez quel part
         que il vous plaira. Et sachiez que, se je ne cuidoie que vous prochainnement ne deussiez
         revenir, que moult a envis vous lerai de moi departir. » « Sire, ne cuidiez pas que
         je feusse si engrans de la departie se je n’eusse vraie esperance de retourner en
         cest païs ou je lessié mon cuer et toute ma penssee. » Et quant li princes entendi
         ceste parolle de <span class="persName">Celydus</span>, sachiez que mout en ot grant joie et li dist : « Biau sire <span class="persName">Celydus</span>, dist li princes, moult vous devez ore prisier et amer, car je sé bien que d’autrui
         l’estes vous, dont je ne vueil pas tenir conte devant ce que je verrai que vous ferez.
         »
         738 <i><span class="c">A</span></i>tant ont leurs parolles a ce menees que <span class="persName">Celydus</span> atourna son affaire, et prist congié il et Dyanor et orent sauf conduit du prince
         parmi la terre des Sarrazins jusques a tant que il vindrent en la terre des crestiens.
         Si me vueil ore atant taire d’eulz et vueil venir a Pelyarmenus, dont li contes fet
         ici mencyon.
         </p>
      
      
      <h1><span class="headNum">[?]</span> Ci devise li contes conment <span class="persName">Pelyarmenus</span>
         tint l’empire de Rome aprés la mort de <span class="persName">Fastidorus</span>, 
         son frere, pource qu’il n’estoit demouré nul hoir de lui, 
         et devise conment <span class="persName">Pelyarmenus</span> ala veoir <span class="persName">Helcanus</span> 
         et <span class="persName">Dorus</span>, son frere, en leur paÿs.</h1>
      
      
      
      <h2><i><span class="figDesc">Enluminure sur 1 colonne (f) et 14 UR.
               <span class="persName">Pelyarmenus</span>, empereur de Rome, 
               voyage couronné à cheval suivi de trois personnages vers 
               Constantinople pour voir 
               <span class="persName">Helcanus</span> et <span class="persName">Dorus</span>. 
               </span></i></h2>
      
      
      
      <p><span class="paraNum">[739]</span>  <i><span class="c">C</span></i>i endroit dist li contes, ainsi com vous avez devant oÿ, si conme il plut a Nostre
         Seingneur, que [proverbe/début] li preudonme vont plus tost a la fois a la mort que
         ne font cil de qui on ce soufferroit moult volentiers [proverbe/fin], tout aussi conme
         je vous ai conté de <span class="persName">Fastidorus</span>, qui assez tost morut. Aprés ce que li bons emperieres ce fu hors mis de son empire,
         Pelyarmenus, ainsi conme je vous ai conmencié a dire, vint a l’empire pource que <span class="persName">Fastidorus</span> n’avoit nul hoir de sa char. Cilz, qui n’estoit pas de mal vuidiez, penssa a la male
         racine dont onques ne se volt retraire. Dont il avint que dedenz le moys qu’il fu
         asseurez de ses barons de l’empire et osta tous ceus que il avoit trouvez en office,
         et il mist autres tieux conme il cuida qu’il fussent [exponctué/biffé/début]ne[exponctué/biffé/fin]
         miex a son acort. Et qu’en avint ? Si li empereres fu a ce menez que touz les baillifs,
         en quele maniere qu’il peussent avoir deniers, fust a tort, fust a droit, si aportoient
         tout autre sor l’empereeur. Vez ici empire malmené, car nul ne pooit marcheander ne
         chevir de loial marcheandise ne de loyal aquest, si que barat et tricherie fu partout
         ci au desus que droiture et loiauté aloient mendiant tout aussi conme elle fet maintenant
         en aucun lieu que je bien diroie, et tout par defaute de bon seingneur et de ses mauvés
         menistres. Et pource que chascun puet bien savoir se je di verité m’en vueil je taire
         atant.
         740 <i><span class="c">L</span></i>ors avint en celui termine a Rome que aus preudonmes anciens et aus dames de bone vie et aus pucelles de valeur, qui
         cure n’avoient de vilonnie, li jovencel, qui de naturel entendement se devoient mettre
         au bien fere, et li mal ordenez, qui ne chaçoient fors hustin et laidir, ceus dont
         j’ai dessus  [ajoutédanslamarge/au-dessus/autremain/début]Et se prenoient a eulx pour[ajoutédanslamarge/au-dessus/autremain/fin]
         dit, et se prenoient a eulz pour avoir achoison de mal faire. Cil estoient batu et
         encusé et trait en cause et-trait en cause (sic)devant baillis et devant prevos et
         devant touz ceus qui estoient establi pour emplir la bourse a l’empereeur, si que
         li mesdisant et ceus qui mellee fesoient dont de mers pooient naistre estoient bienvenus
         entre les baillis et entre les prevos a l’empereeur. Et ceus apele je ahaniers au
         deable, c’est a dire a touz mauvés princes pour laquele chose cil de Rome quil ne voloient que pais et droiture se metoient en leur chambre priveement quant
         on leur avoit tolu le leur ou batus ou malmenez et disoient en lermes et en pleurs
         tres piteusement : « Ha ! sire emperieres <span class="persName">Fastidorus</span>, de la vostre mort nous est il mal avenu ! Sire, petit avez regné aprés celui, qui
         ne cuidoit pas que vous deussiez si pou vivre. Sire, a mort ne vous tenons pas, mes
         encore atendons nous de vous aucun secours et aucun recouvrier. Sire, voirement disoient
         voir li pluseur qui distrent qu’en bon hermitage entre cil qui en loyauté de justice
         demeure, car encore ne poons nous veoir que, se vous feussiez demouré tant que Nostre
         Sire vous vousist donner santé, que ja pour ce mains de bie (sic) feust demourez a
         faire. » 
         741 <i><span class="c">A</span></i>insi plaingnoit en Rome chascun son donmage endroit soi de leur nouvel emperere, qui a nule droiture ne vouloit
         venir por tant que deniers li peussent estendre. Et qu’en avint il ? Il ama si grant
         avoir et mist en tresor que si couvoita l’empire de Costentinoble a joindre avec le
         sien. Mes tant doutoit ses freres <span class="persName">Helcanus</span> et <span class="persName">Dorus</span> qu’il ne les osoit envahir sanz pensser traïson, dont il avint que il fist sa voie
         aprester au plus noblement que il pot et vint en Gresce et fist savoir a son frere
         sa venue. Cilz, quil ne se doutoient  de nule traïson qui nuire li peust, vint contre lui a moult grant joie et conjouy
         l’un l’autre par grant signe d’amour. Pelyarmenus, qui savoit moult couvenablement
         parler, li dist : « Frere, je vieng a vous em partie de grant amour, et pource que
         vous estes mon ainsné frere le dis je. Et d’autre part, j’ai moult grant desir de
         savoir novelles de nostre bon pere, qui se parti de Rome si conme vous savez. » « Biau frere, dist <span class="persName">Helcanus</span>, vous m’estes moult honnestement venus veoir. Que vous soiez li bienvenus ! Et les
         raisons por quoi vous l’avez fet si a couleur d’amour. Et une autre fois vous irai
         ausi veoir quant je savrai que poins et lieus en sera. Si me dites conment il vous
         est, que a moi, Dieu merci, n’est il se tout bien non. » « Tout aussi vous puis je
         dire, dist Pelyarmenus. Et de nostre chier frere <span class="persName">Dorus</span>, quant en oïstes vous nouvelles ? » « Il n’a pas .III. jours, dist <span class="persName">Helcanus</span>, que je le vi. Il est touz sains et touz hestiez. Mes li dux, ses sires, est mort,
         dont il est moult courrouciez. » « Ainsi avient il, Pelyarmenus dist, de ceus qui
         plus ne pueent vivre ! » « Ainsi va, dist <span class="persName">Helcanus</span>, [proverbe/début] le mort au mort, le vif au vif [proverbe/fin]. Et pour ce feroit
         bon bien fere qui bon seroit, car aprés nostre mort trouverons nous qui pou de bien
         fera pour nous. Et pource que je ai encore eu pou d’espace de respondre vous de monseingneur
         vostre pere et le nostre vous puis je dire que j’ai envoié .IIII. mesages par toutes
         les .IIII. parties du monde por savoir et enquerre de lui, mes onques puis n’en oï
         nouvelles. Et de <span class="persName">Celydus</span>, nostre frere, dist <span class="persName">Helcanus</span>, en oïstes vous puis nule chose ? » « Certes, dist il, nenil. » Que vous iroie je
         faisant plus lonc conte ? <span class="persName">Helcanus</span> conjoÿ son frere et le mena de lieu en lieu, et il fu soutilz et vit bien que Pelyarmenus
         n’estoit venus pour nul bien en son empire. Et nonpourquant, il n’en daingna onques
         semblant fere. Et li traitres si sot si couvertement  parler de ce que il volt que ja n’en fust aperceus de nuls qui bien ne le seust.
         743 <i><span class="c">C</span></i>il qui demouré estoient hoir de ceus qui la bonne dame, mere <span class="persName">Helcanus</span>, avoient traye, lor estoit encore une estincele demouré dedenz le cuer qui bien voloit
         el tyson ardoir de celui qu’il ne queroit el fors que il trouvast par quoi il fust
         alumez. Et cel tyson estoit Pelyarmenus, qui acquist ce que cil li orent en couvent
         que, se il savoit nul droit en Constentinoble, que il y demandast son droit et que
         ja por eulz ne le lessast, car il amoient miex son droit que le tort leur seingneur.
         « Par foy, dist il, biaus seingneurs, vous avez moult sagement respondu. Et je ne
         voudroie chose demander a mon frere ou je n’eusse bonne reson, et vous dirai quele.
         Il est voir que anciennement Rome si a esté souverainne de toutes villes que on doit apeler cités, et bien le vous
         moustre nostre pere esperituel, ce est li pappes, qui a Rome demeure, a qui nous devons touz reverence. Et a ce s’ensuit il que quiconques soit
         emperere de Rome, tout autre seingneur terrien doivent estre a celui aclin. » Chascuns dist que bien
         y a reson pour quoi. Aussi ot Pelyarmenus achoison de soi meller a son frere, si conme
         vous orrez avant [biffé/début]mes[biffé/fin] que se mon conte.
         744 <i><span class="c">Q</span></i>uant <span class="persName">Helcanus</span> ot conjouy Pelyarmenus, si ne pot plus demourer ou paÿs, ainz prist congié, si repaira
         a Rome, qui moult estoit vuide de loyauté, de droiture, si conme j’ai devant dit, pour quoi
         il ne demoura se pou non que Pelyarmenus prist .I. chevalier, qui avoit non Mainfroy
         – celui avoit fausseté et traïson en soy plus que nul autre –, si li dist Pelyarmenus
         que il alast en Constentinoble et deist a son frere ce que vous pourrez oïr. Mainfroy,
         qui ne mist pas en oubli ce qui li fu enchargié,  ala tant, l’un jour (sic), l’autre mains, que il vint en Constentinoble a .I. jour
         de Pasques que <span class="persName">Helcanus</span> avoit compaingnie o soi des barons de la terre. Il vint devant lui, et fu ainsint
         com li baron avoient mengié. Lors li bailla une lettre en sa main de creance. <span class="persName">Helcanus</span> la lut, puis esgarda celui, mes il ne le connut pas, si dist aussi conme celui que
         li cuers dist que il n’aportoit pas bonnes nouvelles : « Que veulz tu dire ? », aussi
         conme en courrous. Cilz, qui l’esgarda ou vis, ot grant paour, car moult avoit <span class="persName">Helcanus</span> fier regart quant il estoit courrouciez. Et de l’autre part, il n’aportoit pas nouvelles
         qui deussent plaire. Si dist en tele maniere que mesage doit fere le conmandement
         son seingneur ne ne doit mal reçoivre ne pis oïr. Et quant il ot ce dit, si conmença
         a dire : « Par foy, tres chier sires, vous est que monseingneur vostre frere si m’envoie
         a vous pour vous fere asavoir une chose que miex amasse qu’i la vous eust mandee par
         escrppt (sic) que ce qu’i la mescouvenist dire. » « Dis hardiement ! dist <span class="persName">Helcanus</span>. » « Sire, dist il, volentiers, puisque vous le voulez. » 
         745 « <i><span class="c">O</span></i>n a fait entendant a mon seingneur que anciennement Constentinoble estoit subgiete
         a Rome et que li emperieres de Costentinoble fesoit honmage a l’empire de Rome. Et pour ceste reson vostre frere vous mande que vous ne le teniez mie a orgueil
         ne a felonnie, ainz vous fet en guerredon et en amour savoir que vous veingniez a
         Rome aussi conme pour lui veoir, et la li pourrez faire honmage. »
         746 <i><span class="c">Q</span></i>uant <span class="persName">Helcanus</span> ot ce entendu, si ne respondi pas moult hastivement, ainz se refraint en son ire
         ou il estoit et puis conmença a faire aussi conme .I. faus ris et dist a celui : «
         Veulz tu plus nule chose dire ? » « Sire, dist il, nenil, jusques  a tant que je aie oï response de vous. » Lors fist <span class="persName">Helcanus</span> venir touz les barons qui la furent entour soi et fist a celui redire tout ce que
         vous avez oï.
         747 <i><span class="c">Q</span></i>uant chascun ot ce entendu, si dist <span class="persName">Helcanus</span> : « Ore, biaus seingneurs, avez vous oï de Pelyarmenus. Vous semble il que il ait
         reson en ce que il dit ? » Aucuns y ot quil ne se porent taire qu’il ne deissent :
         « Sire, il nous semble que nous aions une terre couvoitiee du deable et que nous ne
         puissons jamés vivre em pes ! » « Biau seingneurs, ce dist il, couvoitise et envie
         ne peut jamés assez avoir. Et ne vous merveilliez pas de Pelyarmenus, car il resemble
         l’ueil que j’ai oï conter que Alixandre trouva souz le perron de marbre, quil li moustroit
         par senefiance qu’il ne seroit ja plains, tout fust il ainsi que nuls ne peust contre
         lui contrester. Ausi ne puet sousfire a Pelyarmenus chose ou il ne doit riens avoir.
         Et pource que je cuit que Pelyarmenus ait pris cuer en aucun de vous me couvient il
         que sanz le conseil de mes anemis li remande tele response. Os tu, vassal qui mes
         a envoiez de par Pelyarmenus de Rome ? Di a ton seingneur que je li mande que, de l’empire dont mon pere fu heritez et
         reçut les honmages, que il ne soit tant osez que, puisque tu li avras dit, demoure
         en lieu ou je sache que il tiengne denué de terre. Et se il ce ne fait et il vient
         en lieu ou je le puisse trouver, la pourra recevoir l’onmage de moi tel conme je li
         voudrai faire ! »
         748 <i><span class="c">A</span></i>tant fu cil touz liez quant il se pot partir de <span class="persName">Helcanus</span> et vint a Rome et conta a son seingneur de que il avoit trouvé Pelyarmenus (sic), qui ne s’effrea
         pas. Moult manda partout a ses amis ce qu’i li plot, et non pas du tout par amors
         ne par lignage, mes pour le sien. [f.38] Dont il avint que li couvoiteus couvoitierent
         l’avoir et li autre le vodrent faire par lignage et li autre par cremeur. Si n’avint
         onques a nul empereeur qui fust a Rome qu’i meist tant de gent ensemble conme fist Pelyarmenus pour aler en Gresce. 
         749 <i><span class="c">H</span></i>elcanus, d’autre part, avoit mandé a son frere <span class="persName">Dorus</span> ceste chose et a touz ceus ou il cuidoit avoir secours que il li vousissent aidier
         son regne a desfendre. <span class="persName">Dorus</span>, qui grant despit avoit de celui que il avoit jadis mis en telle merci, conme devant
         a esté dit, jura que, se jamés puet avenir que il en soit au desus, que il ne conchieroit
         jamés ne lui ne autre. Il ne fu pas pereceus que partout la ou il cuidoit avoir secours
         et aide il envoia. A celui temps estoit mors le bon conte Robert de Flandres, qui
         la concorde avoit faite, si conme devant a esté dit. Mes .I. autre prince qui avoit
         la fille au bon conte, qui <span class="persName">Mardocheus</span> estoit apelez, regnoit a celui temps en Flandres et estoit filz au bon duc de Nise,
         qui encore regnoit en Grece. Cestui <span class="persName">Mardocheus</span> si fu moult couvoiteus de faire secours au bon <span class="persName">Helcanus</span>, si prist tant pou de bonne chevalerie conme il avoit et vint en Grece.
         750 <i><span class="c">D</span></i>aphus li Frizons et maint autre baron que il amena o lui ne se mistrent pas derriere.
         Josyas d’Espaingne, qui autre fois avoit esté ou paÿs, si avoit mis son cuer en la
         femne Leus, fille a l’empereeur Cassy<span class="persName">Dorus</span>, qui avoit a non Cassydore. Cil n’avoit voulu aidier au couvoiteus Pelyarmenus pour
         nul denier, ainz vint en l’ayde <span class="persName">Helcanus</span> moult esforcieement. 
         751 <i><span class="c">M</span></i>oult ot <span class="persName">Helcanus</span> grant confort et d’uns et d’autres et assembla ses oz esplains de tabour, ou--ou (sic) il avoit par conte .CM. combatans. Pelyarmenus, qui d’autre part revint,
         en avoit trop plus, car, ainsi conme l’ystoire le tesmoingne, il en avoit .c. et .L.
         mille, que a pié que a cheval. Ci endroit puet on auques savoir que, selonc ce qui
         a esté ailleurs contenu, que moult y avoit de bons chevaliers, et ne cuidoient ja
         assez venir a temps ensemble, pour coi il chevauchoient si asprement que il sembloit
         a chascun que il eust tout gaaingnié. 
         752 <i><span class="c">P</span></i>elyarmenus, qui a ce avoit mise sa cure que il ne li chaloit que la chose coustast
         mes qu’il peust mettre ses .II. freres a mort, si fist faire trente paire de lettres,
         que il tramist a divers princes que, qui li pourroit rendre <span class="persName">Helcanus</span> et <span class="persName">Dorus</span> mors ou vis, il li donroit l’empire de Costentinoble et devendroit son honme tout
         ligement. De ces lettres ot il .X. paire en l’ost <span class="persName">Helcanus</span> et ou sien .XX. paire. Ha ! Deux, conme ci avoit cruel traïson quant li vaillans
         princes ne savoit le mortel encombrier qui leur estoit a avenir de ceus meismes qui
         plus pres li estoient ! Ha ! traïson, conme tu es invisible quant il n’est nuls qui
         de toi se puisse garder ! Et vraiement, ci le puet on bien veoir, car li faus Pelyarmenus
         ne cuida ja assez avoir ne a temps venir a sa grant confusion ne l’autre partie a
         son grant martire. Lors ont tant chevauchié li uns sus les autres que les os ce sont
         entraprochié, et virent l’un l’autre qui merveilles faisoient a redouter.
         753 <i><span class="c">D</span></i>orus, qui la rage avoit dedens soi et ne li chaloit quil painne il souffrist, mes
         qu’il peust acomplir sa volenté, pour quoi il mist sa gent a une part ; <span class="persName">Mardocheus</span>, d’autre part, et <span class="persName">Japhus</span> aussi, Josyas d’Espaingne, Karus de Nise, Mirrus et Heleas, Nestor  et Lycorus et maint autre baron, dont li contes fet assez pou de mencion. Pelyarmenus,
         d’autre part, avoit mainte bataille, dont li contes ne touche pas moult, fors d’aucuns
         de qui li contes s’est teus de ci a ore. Et vous dirai desquelz : li roys d’Arragon i fu tres efforcieement ; li marchis de Fabonne ; li vassaus de Terre Labour (sic);
         li princes d’Aquilee ; le duc de Puille ; le marchis de Montyr ; le roy de Sezille ; li quens de Pyse ; li viquens de Naples ; li princes de Lamoree ; et tant d’autres
         que nulz ne le pourroit pensser.
         </p>
      
      
      <h1><span class="headNum">[?]</span> Ci devise conment <span class="persName">Pelyarmenus</span> 
         assembla ses oz pour aler en Costentinoble 
         et mettre le preus <span class="persName">Helcanus</span> et 
         <span class="persName">Dorus</span>, son frere, 
         a mort par traÿson. Et aprés devisse conment <span class="persName">Mirrus</span> 
         ala en mesage a <span class="persName">Pelyarmenus</span> de par 
         <span class="persName">Helcanus</span>.</h1>
      
      
      
      <h2><i><span class="figDesc">Enluminure sur 1 colonne (c) et 12 UR.
               L’armée de <span class="persName">Pelyarmenus</span> attaque 
               Constantinople pour mettre à mort 
               <span class="persName">Helcanus</span> et <span class="persName">Dorus</span>. 
               </span></i></h2>
      
      
      <p><span class="paraNum">[754]</span> <i><span class="c">C</span></i>i endroit dist li contes que quant les .II. parties se furent aprestees de ferir ensemble
         vint .I. sage prince de Grece qui avoit a non Karus, le duc de Nise, qui avoit servi
         d’armes l’empereeur Cassy<span class="persName">Dorus</span>. Cil vint a <span class="persName">Helcanus</span> et li dist : « Sire, si vraiement m’eïst li sires qui tout fourma que moult devez
         grant paour avoir. Je nel leré ja que je ne le vous die. Il est voir que la vostre
         force si est moult grant selonc ce que nous cuidons bien avoir droit, ainsi comme
         on le nous donne a entendre ici.  Mes les aventures si sont moult merveilleuses, si ne vous doit pas anuier. Et se
         vous metez vostre frere de vostre droit en son tort le plus tost que vous poez, je
         irai parler a vostre frere et savrai quel onmage il veult avoir de vous. Il puet bien
         avenir que on li a donné a entendre chose ou il a droit a ce qu’il a entrepris. Si
         l’en blasmerai de par vous de ce que je cuiderai ou il ait reson, et du seurplus vous
         en ouverrez par conseil. » « Ha ! sire dux, de conseil ne me verrez vous ja retraire.
         Vous m’avez maintes fois bien servi, et ferez encore tant com il vous plaira. Si en
         ferai vostre volenté, mes que <span class="persName">Dorus</span>, mon frere, s’i acort. Il li fu mandez, si li dist on, ceste chose. » « Fi ! dist
         il. Quant ja a ceste chose ne m’acorderai que li sires requiere son serf ja par celui
         Dieu qui de maniere me fist nestre ! Se vous premiers envoiez a lui que il a vous,
         ja puis n’i ferrez cop en vostre avancement. » « Ha ! chevalier de tres grant cuer
         et de parfaite puissance, dist <span class="persName">Helcanus</span>, ne cuidiez pas que je sanz vostre conseil en oeuvre. Mes Karus ne le dit a mon avis
         que pour droiture, et pource que [proverbe/début] qui s’umelie, il se souhauce [proverbe/fin].
         » « Voire, dist <span class="persName">Dorus</span>, vers honme de value. Voire, mes ci ne voi je que orgueil et felonnie. Et quant plus
         s’umelie le preudonme vers le felon et plus li donne cuer de confondre celui que il
         veult destruire ! » « Frere, dist <span class="persName">Helcanus</span>, il avient souvent. » Quant Karus oï ce, si ot grant despit de ce que son conseil
         ne fu creus et dist : « Sire, ne cuidiez pas que pour nulle male couvoitise je vous
         aie dit ce que vous avez oï, car je ne me doute pas que, quant ce vendra as cops donner,
         que je m’en traie ensus. » « Biau sire Karus, ce dist <span class="persName">Dorus</span>, de ce n’avons nous nule doubte, mes je m’apensse d’une chose que  j’ai entendu : que il ont la .L. mile honmes plus que nous. Et pource que le fol
         serf en qui n’a nule merci set que la force en est seue me doubteroie je qu’il ne
         nous eust en despit. » « Sire, dist Karus, je vous tieng a moult sage et non pas si
         que je prise plus la nostre chevalerie et le hardement qui en vous est que nulle autre
         chose. Et ne vous anuit .I. mot que je vous vueil encore dire, et puis ira chascun
         de nous a sa bataille conme ceus qui n’avons que ester. Il est voir tout ce qu’avez
         enpenssé et dist endroit de ce que quiconques s’umelie envers felon, que il li donne
         cuer de soi confondre. » « En non Dieu, ce dist <span class="persName">Dorus</span>, ce ne di je pas, ainz dis que il li donne cuer de confondre celui que il veult destruire.
         » « Sire, dist il, ainsi l’ai je entendu. Mes je le vouloie dire par autres parolles.
         Et pour ce n’ai je pas oublié ce qui contraire est a celui qui cuer prendroit contre
         douce requeste. Les mescheances aviennent par orgueil. Et vous ne verrez ja venir
         honme au dessus de refuser reson et droiture que, s’il en vient au desus, que ce ne
         soit victoire au deable. Et pour ceste reson ai je souvent oï dire que plusseurs en
         ont esté maumis quant il avoient bon droit et il se metoient hors de conseil qui a
         humilité et raison s’acordoit. »
         755 <i><span class="c">Q</span></i>uant Karus ot ce dit, si n’i ot nul qui ne die a lui meismes que moult est sages et
         parfés en chevalerie. Mes il n’i ot nul si hardi qui osast respondre pour <span class="persName">Dorus</span>, qui dist aprés le duc : « Il me poise du serement que j’ai fet, car je ne me donnoie
         garde de ce point, ne je ne vueil pas que ce conseil demeure pour moi, car il est
         droituriers. Et Deux le me pardoint, si vraiement que je n’i gardoie que droiture
         a mon avis ! » Lors  s’est trais Karus a sa bataille sanz plus dire. Et .I. autre prin-prince (sic), qui
         ot non Myrrus, si vint a <span class="persName">Dorus</span> et li dist : « Sire, ne vous anuit de vostre serement, que sachiez Nostre Seingneur
         connoist bien vostre maniere, car on dit que serement qui n’est fet par conseil n’estoit
         pas a tenir a celui qui veoit qu’il n’i avoit bonne reson. Et d’autre part, monseingneur
         vostre frere n’i envoiera pas, ainz irons et moi et Karus de nostre plainne volenté.
         » « Amis, dist il, je vois a ma gent, car il m’est avis que je les voi ci venir sus
         nous. Si alez quel part qu’il vous plera, car je m’otroie a touz conseus, mes qu’il
         ne soient de felon ne de traïteur. »
         756 <i><span class="c">A</span></i>tant vint Mirrus a Karus et li a dit : « Sire, de vostre conseil ne se doit nuls retraire.
         Aler nous couvient el mesage. » « Myrrus, dist Karus, ce est a tart ! Vez ci nos anemis
         ou il viennent fier et orgueillieux pource que il sevent lor victoire. Mes nous, qui
         avons a souffrir ce que vous pourrez encore anuit savoir, nous dotons. Et .I. seul
         jour de respit vaut cent mars. Et a la journee d’ui, perdre nous couvient, mes je
         ne sé pas combien. Sire, tournez a vostre gent, car je me doute, se vous outre passez,
         que vous ne soiez retenus. »
         757 <i><span class="c">A</span></i>tant se mist Mirrus a la voie en guise d’onme qui vouloit aler en mesage, et on li
         fist voie jusques a Pelyarmenus, qu’il conmanda a sa gent a eulz ester jusques a tant
         que il eust dit son mesage, et on li fist voie jusques a Pelyarmenus (sic). Mirrus,
         qui sages homs estoit, vint a Pelyarmenus et li dist : « Sire, je vieng a vous [f.39]
         de par <span class="persName">Helcanus</span>, vostre frere, qui est moult esbahis de ce que vous venez en tel maniere sor lui.
         » « Myrrus, dist il, bien savez la raison, et encore me plaist il que vous miex le
         sachiez. Il est voir que je mandai a vostre seingneur par grant signe d’amour qu’il
         me venist veoir a Rome aussi conme j’estoie lui, et il me remanda et orgueil et felonnie, en tele maniere
         que je sa terre et l’empire, dont son pere avoit esté herité et receu les donmages,
         vuidace ou je venisse en lieu que je et li le le peussions desresnier, car je n’i
         avoie droit, conme cil qui pas n’avoie esté engendrez de son pere. Et de ce ne me
         doi je pas mout courroucier, car on set bien que sa mere en fu chaciee de l’empire
         pource qu’elle s’abandonnoit aus garçons et ailleurs, dont il fu engendrez. Et cele,
         qui tant sot de l’art de nigromance, fist tant que le deable la gari a ce que elle
         s’acorda puis a mon pere, qui maniere en amenee, ainsi com set bien. Si le comparra
         vostre seingneur, si m’eïst Deux, avant que je retourne jamés en mon paÿs ne en l’empire
         de Rome ! »
         758 « <i><span class="c">S</span></i>ire, dist Mirrus, je ne sui pas pour ce venus ci, mes s’il vous plaisoit je respondroie
         a ce que l’en vous a fet entendant. » « Dites tost, dist il, que je n’ai que fere
         de votre sermon ! » « Sire, dist Mirrus, ainz vueil que vous sachiez la verité de
         ce que je vous vueil dire. Il est voir, aussi conme vous avez dit, que vous li mandastes
         assez courtoisement que il venist a Rome et que vous aviez entendu que li emperieres de Constentinoble devoit estre honme
         a l’empereeur de Rome et que vous vouliez que il fust vostre honme. Mes sires, qui pas ne cuidoit que vous
         ce li deussiez mander que autres n’avoit fet a ces devanciers, li dist et respondi
         aussi conme homs corrouciez que vous avant tenriez l’empire de lui que il de vous
         le sien, et s’il estoit ainsi que vous ces choses vousissiez mettre a point, si feissiez
         respitier ceste journee, et mon seingneur le feroit de l’autre partie. » « Myrrus,
         dist il, vous dites merveilles ! Se vostre seingneur se veult mettre devers moi tant
         que j’en sache la verité, je le sousferrai venir a amende, et se ce non, si l’ait
         qui bien l’a deservi ! » Myrrus, qui bien fu apenssez, dit : « Sire, je le ferai a
         mon seingnor ainsint. » « Alez », dist il.
         759 <i><span class="c">A</span></i>insi se parti sagement Mirrus du traitre, car autrement l’eust il detenu. Et quant
         il revint arriere, il leur conta la felonnie que il avoit trouvé, et dont il avint
         que chascun preudonme de cuer de <span class="rs">lyon</span> et li autre orent paour, et li tiers couvoitierent la destruicion de leur seingneur
         droiturier. Hé ! las, com grant pitié de si tres noble vassal ! Et Nostre Sires, qui
         ne volt fors les siens, a glaisié (sic) souffrir que ses .II. os s’esmurent a venir
         ensemble, et vous dirai conment. <span class="persName">Dorus</span>, qui cuidoit bien sormonter a fere cel conmencement, ne volt sousfrir que nuls eust
         la premiere bataille se il non ; Mirrus, la seconde ; Karus, la tierce ; Josyas, la
         quarte ; <span class="persName">Japhus</span>, la quinte ; et <span class="persName">Helcanus</span> fu li estandars.
         760 <i><span class="c">M</span></i>ardocheus fist l’arriere garde, qui ot maint vaillant chevalier en sa compaingnie.
         De l’autre part ot li marchis de Fabonne la premiere ; li vassaus de Terre de Labour,
         la seconde ; le duc de Puille, la tierce ; li roys de Sezille, la quarte; li vassaus de Naples, la quinte ; li marchis  de Montyr, la sixte ; li quens de Pyse, la septiesme ; li princes d’Aquilee, la huitiesme
         ; Pelyarmenus fu li estandart, et li roys d’Arragon l’arriere garde, qui moult s’aati de mettre au desous ceus qui jadis l’avoient mis
         au bas.
         761 <i><span class="c">L</span></i>i marchis de Fabonne, qui joennes et plains de chevalerie estoit, vit venir <span class="persName">Dorus</span>, o lui grant esfort de chevalerie, et non pas a loy de gent esperdue, et il meismes
         d’autre part ne se contint pas a loy d’onme marri, ainz envoia au vassal de Terre
         de Labour que il ne lessast pas, conment que la chose preist, que il n’assemblast
         assez tost aprés que il verroit qu’il ce seroit mis en la bataille, car se iceulz
         pooient outrer aus autres n’avroient il que fere. Lors ne demoura pas que il s’entraprochierent
         d’ambe.II. pars. Qui donques oïst cors, arainnes sonner, tabours et tymbres tentir
         et freteler, ces armes resplendir, enseingnes venteler, le soleil ou fin or reluire
         et alumer, ces destriers en argueil brandir et traverser, ces chevaliers en armes,
         ces escus acoler, ces fors espiez estraindre, brandir et aviser, souvent d’eures en
         autres sousfauchier et combrer, ne fust coart el monde qui ne deust recouvrer cuer
         et force et vigor et soi asseurer.
         762 <i><span class="c">E</span></i>n ceste maniere assemblerent <span class="persName">Dorus</span> et le marchis si aigrement que le plus tost qu’il porent venir ensemble s’entreferirent
         des espiez en telle maniere qu’il n’i ot si fort qu’il ne volast em pieces, dont du
         plus foible deust estre mis .I. au macour (sic) a terre. Et pour ce ne demoura qu’en
         celui  poindre ne meissent touz mains aus espees, et s’entrevindrent de si merveilleus aïr
         qu’il n’i ot celui escu qu’il ne fendisist jusqu’en la boucle, et descendirent les
         cox sus les hyaumes, qui furent aduré. Et nonpourquant, cil qui le plus fort fu ne
         pot le cop soustenir qu’il ne soit entrez en la coiffe et le baçin faussé. Aprés ces
         coups ont les autres referus, si que en la fin <span class="persName">Dorus</span> avoit si mis le marchis au sousfrir. Mes ce ne li valut riens, car le vassal de Terre
         de Labour revint de l’autre part, qui touz iriez feri sus. Et cil iert trop fort et
         le cuida prendre aus mains, et cil, qui en proesce florissoit, li vint en telle maniere
         que la ou le vassal se cuida ferir se hasta <span class="persName">Dorus</span> et li lança l’espee si a point que il li mist par dessous l’esselle ou corps. En
         ceste maniere recouvra <span class="persName">Dorus</span> au marchis, qui l’eust mort se Dieux le vousist avoir souffert. Mais quat (sic) li
         vassaus fu cheus, de si tres grant force vint sus lui que <span class="persName">Dorus</span> n’ot pooir de plus faire et dit a soi meismes que il se trairoit ensus en desfendant
         soi de l’espee en si ruiste maniere qu’il n’i avoit celui quil ne feust touz liez
         quant il fu eschapez.
         763 <i><span class="c">L</span></i>i marchis, qui ert venus de mort a vie, si vit que le vassal fu occis, si dist: «
         Biaus seingneurs, moult a si grant meschief. Alez, et si emportez le vassal, et si
         ne cuidiez pas que devant que <span class="persName">Dorus</span> iert lassez si-iert lassez (sic) ne pourroit avoir a lui nulz duree. Si le me couvient
         tant gaitier que je le prendrai a point, se je onques puis. » Ainsi com <span class="persName">Dorus</span> aloit les grans presses cerchant, si ne cuidiez pas que ses chevaliers feussent oisseus
         :  sachiez que non, car li contes dist que li uns en avoit a ffaire aussi conme a .II.
         Mes <span class="persName">Dorus</span>, qui par la bataille regardoit les siens et reconfortoit en decoupant et en abatant
         ses anemis, leur donnoit cuer et hardement de fere ce que il devoient. La gent au
         vassal emporterent leur seingneur devant Pelyarmenus, qui conmanda au duc de Puille
         que il s’abandonnast, et il si fist, entalentez de chevalerie faire, si que li Grieu
         en orent le pyeur en pou d’eure. Quant Mirrus vint, il et li sien, qui ne furent pas
         a aprendre a qui il devoient avoir le tournoy, car nous trouvons ou conte, qui assez
         briefment em parolle pource que il ne puet pas raconter le fet de chascun, que Mirrus
         et li sien mistrent ci au desous en leur premiere venue le duc de Puille et le marchis
         qu’en pou d’eure resortirent de ci a leurs gens et perdirent terre.
         764 <i><span class="c">Q</span></i>uant se vit Pelyarmenus, si ot paour de son sort et conmanda que le roy de Sezille et le marchis de Montyr se meissent en la bataille. Cil, qui grant force avoient,
         le firent si aigrement que bien le pot on veoir, car li marchis et li sien estoient
         une gent de tres grant vertu. Et avec ce, il avoit eu proesce de bien fere la besongne,
         pour coi il se mistrent tant avant conme il parut. Car li contes dist que li marchis
         avoit choisi <span class="persName">Dorus</span> ou il avoit occis .I. sien ami. Si tourna le destrier sus quoi il sist et vint a
         lui de si tres grant vertu que, vousist ou non, le preus <span class="persName">Dorus</span> feri le marchis .I. si grant cop que il li fist ambedeus les estriers vuidier, et
         s’aclina sus le col de son destrier, si que avant que il feust redreciez li revint
         li marchis de si pres que il, vousist ou non, le mist a terre du cheval. Iluec fu
         mis a terre li bons chevaliers, qui onques mes jour de sa vie n’i avoit esté mis pour
         coup  qu’il eust receu. Lors fu il si courrouciez que la ou il vit le marchis li courut
         sus conme <span class="rs">lyon</span> et li pourfendi son destrier du grant coup dont il cuidoit ataindre le marchis que
         il li mist l’espee jusques en la coraille.
         765 <i><span class="c">L</span></i>i marchis, quant il se vit a pié d’encoste le preus <span class="persName">Dorus</span>, ne s’esmaia pas, ainz fist semblant que il venist en sa presence. Et la s’entracointierent
         en tele maniere que ce sembleroit fable du dire et longue chose du recorder, mes en
         cele escremie l’eust maté <span class="persName">Dorus</span>. Quant li marchis de Fabonne, qui estoit en aguait de lui sorprendre, li vint tout
         a demis, et Nostre Sires, qui pitié ot du bon chevalier, li envoia en tele maniere
         que, quant le marchis cuida ferir sus <span class="persName">Dorus</span>, Mirrus li donna .I. cop si grant qu’i l’abati du cheval a terre, entre <span class="persName">Dorus</span> et le marchis. Et quant ce virent li uns et li autres, si furent aussi conme tout
         esbahi. Lors descendi Mirrus a pié et vint au marchis et li dist en reprouche : «
         Mal vous est avenu quant onques fustes si hardis que vous aus meilleurs des bons vous
         osastes emprendre ! » A ce mot se si <span class="persName">Dorus</span> le Fabonnois et li dux Mirrus, marchis de Montir, si firent d’entr’eus .II. la dessevree.
         Lors monta <span class="persName">Dorus</span> ou cheval au Fabonnois et Mirrus ou sien. Meismes ainsint n’eussent eu garde nos
         frans chevaliers tant conme li autre se fussent ainsi prouvé.
         766 <i><span class="c">Q</span></i>uant Fabonnois et cil de Montyr sorent que leurs seingneurs furent ainsi mis a mort,
         si furent moult esbahy et n’orent cuer de puis faire bien. Adonc ont tourné les dos,
         et ceus les ont menez jusques a leur gent, qui a ce ont recouvré, car li quens de
         Pise et li quens de Naples et meismes l’estandart Pelyarmenus se sont ferus entre
         Grejois, si a une en [f.40] moult en (sic) y ot d’occis et d’asfolez. Que vous diroie
         je ? Je ne puis pas raconter touz les fais de chascun, mes tant que des miex faisanz
         me couvient fere mencion, car en ce vint Karus en la bataille ausi fier conme .I.
         <span class="rs">lyon</span>, conme cil qui mil chevalier n’encontroit qu’il ne meist jus du cheval ou mort ou
         afollé. Josyas d’Espaingne revint de l’autre part, qui moult gentement s’i prouva.
         767 <i><span class="c">H</span></i>elcanus, quant il sot que Pelyarmenus estoit en la bataille, ne se volt targier que
         il ne venist tout aussi conme honme sanz mesure et a qui il ne chaille que il deviengne,
         si feri le destrier par ambedeus les costez si aigrement que touz ceus qui entour
         lui furent en orent grant merveille. Et le cheval, qui grant et fort estoit et avec
         tout ce li mieudres du monde, si se mist a la voie en tele maniere que tuit cil qui
         voie ne li firent porent bien mal encontre faire. Et quant cil en qui il se fioit
         ont ce veu, si ne vodrent demourer que il ne le suivissent. Et cil, qui avoit ou corps
         l’ardure de la honte et du lait que on li fesoit, s’abandonna trop a ce qu’il estoit
         guaitiez de traistres qui le vouloient sorprendre, dont il avint que, quant il vint
         entre ses anemis, qu’il se feri entr’eus tout ausi conme uns espevriers entre les
         menus oissillons, et il le vont fuiant ; autresi li fesoient voie li pluseur. Et cil
         qui contre lui se metoient n’i avoient duree. Si avint que tuit li firent joie par
         la ou il vouloit aler. La fesoit li gentilz empereres merveilles si tres grans que
         tuit cil qui le veoient, fust des siens ou des autres, en trembloient de paour, et
         il le fesoit pource que il li estoit bien avis qu’il n’eschaperoit ja de la journee
         sanz mort, et pour ce se vengoit il tant com il avoit d’espace sa honte afin que l’en
         n’en  peust recorder males nouvelles, car il amoit miex mourir a honneur que vivre a honte.
         768 <i><span class="c">E</span></i>n ce que il se contenoit en tele maniere, si esgarda .I. chevalier cest afaire. Si
         en vint au plus tost que il pot a Mirrus, le fier, et li dist : « Ha ! sire, tout
         avons perdu se vous ne secourez mon seingneur ! » Adonc li conta conment li emperieres
         se contenoit folement. Adonc guenchi Mirrus cele part et trouva que li preus <span class="persName">Helcanus</span> estoit ja entrepris en tele maniere que auques s’estoit mis au souffrir. Quant Myrrus
         et plusseurs des siens vindrent, qui derompirent la presse, la endroit fu bien esprouvee
         la force et la bonté que Myrrus ot o soi, car li contes dist que, avant que <span class="persName">Helcanus</span> se peust percevoir de secours, en mist il .XXII. a mort. Et quant il se senti lasche
         et il ot un pou repris s’alainne, si s’aficha ou destrier de si grant force qu’il
         le fist archoier desous lui et ala fichier que il fist estraint s’espee et feri a
         destre et a senestre de si grant force que nulz ne pooit ses cox endurer ne souffrir.
         769 <i><span class="c">M</span></i>yrrus, qui vit ce, ot grant merveille de ce que il fesoit, si li fu avis a sa contenance
         que il n’estoit pas bien en son sens. Lors li vint au devant et le cuida prendre par
         le frain, mes <span class="persName">Helcanus</span> li donna un cop si grant et si pesant que il l’abati sus le col de son destrier,
         vousist ou non, et l’eust mis a terre se il ne se feust pris aus bras au col de son
         cheval. Lors l’eust referu quant .I. chevalier se mist au devant, qui dist : « Ha
         ! sire, ne veez vous goute, qui Myrrus, vostre bon ami, voulez mettre a mort ! »
         770 <i><span class="c">Q</span></i>uant <span class="persName">Helcanus</span> entendi celi, si se retrait et ne pot mot dire de courrous. Lors vint Myrrus a lui
         tout estourdi du cop qu’il ot eu, si li dit : « Conment, sire, vous habandonnez vous ne en quelle maniere, meismement honme qui a ce a fere que vous avez
         ? » « Ha ! Myrrus, dous amis et loiaus compains, je vous ai blecié et non pas a escient.
         Si vous pri que vous le me pardongniez avant que je muire, car je voi bien que ma
         mort est venue et que il plaist au roy que je muire a la journee d’ui par les mains
         de ses mauvés traistres. » « Ha ! sire, ce dist Myrrus, que est ce que vous dites
         ? Voirement pert il bien que vous n’estes pas en vostre sens ! » « Non sui je », dist
         il. Lors n’orent pas bon lesir de dire ce que il vodrent, car la bataille assembla
         de toutes pars. Si ne vit onques nulz tant de gent mourir d’une part et d’autre conme
         l’en peust la faire. Mes pource que je ne puis du tout recorder conment li affaires
         ala de l’autre part, tout le seusse je – si sembleroit ce oiseuse aus miex entendans
         –, si m’en passeré outre au miex que je pourrai et vueil venir a ce que, quant il
         furent pelle et melle, si y ot moult plus des uns que des autres et ne fu ore pas
         li giex a droit partis, mes ce n’eust esté le droit aus Grejois qu’il avoient, et
         d’autre part il estoient trop bonne chevalierie par quoi, se Dieu leur eust destiné,
         Ronmain n’i eussent eu duree. Et nonpourquant n’en orent il mie en la fin le meilleur,
         car li contes dist que, quant il furent tuit assemblé, la partie aus Griex si avoit
         cuer recouvré de ce que li frans <span class="persName">Mardocheus</span>, qui avoit fet l’arriere garde, tresperça les rens et vint a toute sa gent en la
         bataille Pelyarmenus, qui tant se fesoit garder curieusement que nul ne le peust aprochier
         se ne fust de trop loing. Et nonpourquant, a cele envaïe <span class="persName">Mardocheus</span> si esforça si merveilleusement que par force de chevalerie se prist a lui, vousist ou non, et fu mis jus
         du cheval a terre en tele maniere que ce fu merveilles qu’il pot estre resqueus. Mes
         il fu remis ou cheval, vousissent cil ou non qui entre piez l’avoient mis. Et quant
         il fu[exponctué/début]rent[exponctué/fin] arriere ou cheval, un cuer et un hardement
         et une force vint en lui si merveilleuse que nul ne pooit avoir a lui duree.
         771 <i><span class="c">S</span></i>odores, de la mesniee <span class="persName">Mardocheus</span>, vit que cil pour qui il avoient les rens vuidiez fu resqueus. Si n’en fu pas bien
         paiez. Et que fist il ? Onques nuls homs ne se mist en plus grant painne ne ne fit
         plus de proesce fors que .I. chevalier qui ot a non Eleazar, qui fu des Macabiex,
         qui ocist l’olifant entre ceus qui le gardoient. Tout aussi fist Sodores parmi touz
         ceus que Pelyarmenus avoient a garder, vint a lui et li donna .I. cop en tel manere
         que .I. chevalier gita son bras au devant. Mes onques ne li valut que il ne le pourfendist
         jusques en la teste, et le hyaume et la[unclear reason=backpage/début]coiffe[unclear
         reason=backpage/fin] et bacinet, si qu’i l’eust du cheval abatu se ce n’eust esté
         ceus qui entour lui estoient. Et quant le chevalier ot feru si a droit, si cuida recouvrer,
         mes il ne pot, conme cil qui n’ot point de suite. Lors fu de toutes pars entrepris,
         si qu’il ne pot en la fin repairier aus siens, ainz fu iluec detrenchiez et occis.
         772 <i><span class="c">P</span></i>elyarmenus, qui bien cuida estre mors, si se fist mettre hors de la presse et conmanda
         que il feissent bellement par bataille leur gent retraire, conme cil qui bien cuidoit
         avoir failli a son sort, qu’il avoit sorti que a cele journee cuida il avoir victoire.
         Si se conmença a desesperer. Mes aussi conme le proverbe dit :  [proverbe/début] « Aler ne puet qui les piez a cuis » [proverbe/fin], tout en tele
         maniere avint il de son sort. Car quant Grieu virent que il resortissoient petit a
         petit, si cueillirent si grant orgueil em pou de temps qu’il cuidierent avoir du tout
         seurmonté la partie adverse. Adonc se sont esforcié d’eulz mettre a destruiction,
         si le firent si aigrement que en ce se conmencierent si fort a haster qu’il se departirent
         de leur conrois et firent aussi conme dis me tu : « Je enporterai le pris et serai
         le mieux faisant ».
         773 <i><span class="c">D</span></i>orus, qui moult avoit enduré le jour en tres parfaite chevalerie, s’abandonna a ce
         que il peust prendre Pelyarmenus ou lui mettre au desous. Si le suivoit a coite d’esperon
         en tele maniere qu’il avoit moult pou de suite, et il s’en aperçut moult bien, si
         conmanda a ceus qui le suivoient qu’i ne retournassent pas, ainz le suivissent touzjours.
         Lors avint que Pelyarmenus se mist a la voie a moult grant esfort, o lui cil qui miex
         l’amoient. Si furent bien pourveu de fere ce que il vouloient, mes il n’orent pas
         voie a leur volenté, car il les en couvint aler le costé d’une montaingne a moult
         grant meschief. Il entrerent en une forest grant et large, dont les arbres furent
         merveilleusement larges et anciens. Mes elle n’estoit pas espesse d’arbres par quoi
         l’en i pooit chevauchier em plusseurs lieus aisieement. <span class="persName">Dorus</span>, qui aprés eulz se metoit les esclos, si ne cuidoit pas venir a ce qu’i les peust
         metre au desous ne vengier son grant courrous. Lors mist moult grande paine de soi
         esforcier, mes trop avoit le cheval sus coi il sist traveillié et ses compaingnons
         aussi les leur, si que li plusseurs de sa compaingnie demourerent iluec estraier en
         cele chace, dont  il furent si dolent que bien i parut, car li auquant se mistrent a pié aprés leur
         seingnor, qui en nulle maniere ne voudrent la chace lessier. Et qu’en avint il ? Il
         chevaucha tant que il ne fu que li .XX[exposant/début]E[exposant/fin]. de .XXX. chevaliers
         qu’il cuidoit bien avoir a son besoing.
         774 <i><span class="c">E</span></i>n ces vint chevaliers qui estoient avec <span class="persName">Dorus</span> en i avoit .I. traitre, qui moult metoit grant painne a ce que <span class="persName">Dorus</span> fu trahis et pris. Cilz se hastoit plus que nuls des autres, car il avoit cheval
         a sa volenté. Si fist tant que il se mist au devant de sa compaingnie, aussi com s’il
         vosist premierement ferir sus eus. Et quant ce vit <span class="persName">Dorus</span>, si s’aperçut et li dist le cuer que il enchauçoit folement. Lors sacha ensus son
         cheval et dist : « Ha ! biaux seingneurs, nous sonmes traÿs ! » « Conment, sire !
         dist un chevalier de grant cuer. De qui vous alez vous doutant ? » « De celui que
         vous veez la aler, dist il. » « Par mon chief, dist uns autres, je ne m’en douterai
         jusqu’a tant que autre chose en verrai. »
         775 <i><span class="c">A</span></i>tant se mistrent en .I. assens pour savoir se nulz d’eulz les suivoit. Celui dont
         j’ai devant parlé avoit aconsuivi Pelyarmenus et fet signe aussi conme se il eust
         a eulz feru et qu’il l’eussent pris et mis a merci, mes il avoit d’autre chose parlé,
         et dist a Pelyarmenus conment il pooit avoir tant atendu qu’il n’aloit encontre celui
         qui eschaper ne li pooit. « Certes, dist Pelyarmenus, j’ai tel paour qu’il ne m’encontre
         que je suis tout asseur que, se il metoit main a moi, je seroie tost vaincus. » Lors
         respondi .I. chevaliers et dist : « Qu’est ce, sire ? Que avez ore dit ? Voirement
         sont il aucuns qui sont moult preus a une grant besongne faire, c’est a conmencier
         [f.41] la. Et quant ce vient au besoing, si s’en puet ou pou aidier. » Dont fu Pelyarmenus
         moult courrociez et dist : « Voirement dites vous verité. » Et puis aprés si dist
         : « Que sont ore devenu cil chaceeur, que il ne sont pieça avant venu ? » Lors orent
         moult grant merveille que <span class="persName">Dorus</span> pot estre devenus, si retournerent aucuns qui avoient moult grant desir de parassouvir
         leur volenté. Dont il avint une merveilleuse aventure, ainsi conme li contes le devise.
         776 <i><span class="c">A</span></i>insint conme j’avoie dit de desus conment <span class="persName">Dorus</span> et les siens avoient sus sachié lor frains de la chace, car il se mistrent aussi
         conme au retour et s’estoient torné moult soutivement au travers d’une roche, et cil
         qui se furent partis de Pelyarmenus, qui s’estoient mis au retour aprés <span class="persName">Dorus</span>, cuidierent vraiement qu’il retournast pour paour d’eulz, si se tindrent moult a
         deceu quant il leur fu ainsi eschapé, si ne sorent que faire de lui suivre. « Par
         mon chief, dist li uns d’eulz, ja ainsi ne m’eschapera, car il a le cuer perdu or
         aprés ! » Lors se mistrent es esclos aussi conme il porent miex savoir qu’il avoient
         esté chacié, si n’orent pas alé moult longuement qu’il encontrerent .X. des chevaliers
         <span class="persName">Dorus</span> qui venoient tout a pié en haste aprés leur seingneur droiturier, conme a cil a qui
         il ne vouloient ne a mort ne a vie, ainssi conme vous poez oïr.
         777 <i><span class="c">C</span></i>il dont j’avoie dit desus, qui parti s’estoient de Pelyarmenus, virent ceus venir.
         Si leur corurent sus, mes il n’estoient pas garçons, ainz leur furent moult contraire,
         car, ainsi conme je vous avoie devant fet mencion du chevalier qui povres estoit d’avoir
         et riche de chevalerie qui avoit non Hainaut, cil amoit <span class="persName">Dorus</span> de grant  amour pour la grant chevalierie qui en lui estoit, et d’autre part il atendoit grant
         bien. Il vit ceus venir qui venoient moult tost, si cuida vraiement que <span class="persName">Dorus</span> feust mors ou pris. Si dist a sa compaingnie : « Biaus seingneurs, or n’i a fors
         que du bien faire. Vez ci ceus qui ont <span class="persName">Dorus</span>, nostre bon seigneur, occis ! »
         778 <i><span class="c">L</span></i>ors sont cil a eulz assemblez, si distrent : « Trop estes avant alé ! Mors estes avec
         vostre seingneur se vous ne vous metez a merci ! » Cil n’orent cuer de fere leur requeste,
         ainz se trestrent encontre une roche, ainsi conme Deux leur avoit pourveu. Il leur
         ont livré estal tout aussi com li sengliers fet aus menus chiens quant il ne veult
         fouir devant eulz. Que vous feroie je .I. grant conte et une riote de cel povre chevalier
         ? Il sembleroit a aucun que ce feust chose impossible. Cil qui preudonme furent et
         avoient a leur avis bon droit – et si avoit encore cuer de <span class="rs">lyon</span> chascun en soi, pour quoi, a l’aide du vaillant chevalier, il outrerent les .X. qui
         se furent partis de Pelyarmenus, que onques .I. tout seul n’en eschappa, et n’i ot
         celui qui eust pooir de respondre chose qu’il vousissent enquerre ne demander, pour
         quoi il leur avint si glorieusement que les chevaus a ceus qu’il avoient occis leur
         furent touz vis demourez –, dont firent une chose qui bien leur doit estre mise en
         conte. Car par le conseil Hainau osterent leurs connoissances et pristrent celles
         a ceus qui iluec gisoient mort, si se sont isnellement garni, et puis si se mistrent
         es chevaus que il avoient conquis. Mes il furent moult durement navré et traveillié,
         mes pour ce ne se vodrent il pas mettre a repos, ainz se mistrent a la voie pour savoir
         et  entendre la verité de leur seingneur. Mes le conte se taist de eulz et retourne a
         <span class="persName">Helcanus</span>, qui d’autre part fesoit sa chace, ainsi conme j’ai fet mencion devant ou conte.
         </p>
      
      
      <h1><span class="headNum">[?]</span> Ci revient li contes a <span class="persName">Helcanus</span>,
         qui s’est remis en sa queste.</h1>
      
      
      
      <h2><i><span class="figDesc">Enluminure sur 1 colonne (c) et 12 UR. 
               <span class="persName">Helcanus</span> à cheval en armes dans la forêt, 
               suivi d’un homme.
               </span></i></h2>
      
      
      <p><span class="paraNum">[779]</span> <i><span class="c">P</span></i>ource que je ne puis pas mener mon conte a ce qu’il ne couviengne savoir l’une chace
         aprés l’autre, ainsi conme il m’est avis, Myrrus, qui toute autre chose avoit mise
         arriere pour garder de pres <span class="persName">Helcanus</span>, si conme je ai desus dit qu’il s’estoit habandonnez a fere ce qu’il couvenist a
         lessier, car il aloient Ronmains chastoiant en tele maniere que mal de celui qu’il
         ne fouist devant eulz, dont il avint que tant y ot des occis que nuls n’en cuidoit
         vif eschaper. Li traitres, de qui li contes ne fait ore pas ci mencion qu’il firent
         pource que trop vilz chose sembleroit a aucuns – qui dolens sont deceus qui par lignage
         et parce que bons arbres si doit par reson porter bon fruit, si avient aucunes fois
         qu’il couvient qu’en cest arbre faille aucunes resons aussi conme plusseurs sevent,
         cilz maleoit fruit fu en agait  tres bien pourveus de force –, si vindrent de si tres parfaite vertu que Envie, qui
         nul donmage qu’il puist avenir ne redoute a nule povre gent, donna cuer et hardement
         a ceus qui reconurent que il vindrent tout a .I. fes sus les .II. preudonmes qui n’avoient
         pas entour eulz leurs amis et furent aussi tout entrepris conme l’en conte du bon
         Judas Macabeus, mes en la fin vindrent leurs anemis arrieres dos et ne leur en sot
         tant venir de toutes pars que touz ne les meissent a mort l’un sus l’autre, si que
         parmi les mors leur revenoient les autres touz erragiez, si que leurs chevaus leur
         furent occis, et furent mis a terre, vosissent ou non. Qui dont veist les uns les
         autres leurs vies chalengier et a la fois les durs cox recevoir, l’un trebuchier adens
         et l’autre resaillir pour lui aidier et recouvrer a celui qui plus s’abandonnoit d’eulz
         envaïr, grant pitie peust avoir d’eulz qui en lui eust raison.
         780 <i><span class="c">E</span></i>n cestui enchaus ne demoura pas que la nouvelle n’en alast a <span class="persName">Mardocheus</span> qu’il vint cele part au plus tost qu’il pot, o lui grant plenté de sa baronnie. Mes
         Deux, qui a ce les avoit pourveus, ne volt souffrir que il feussent resqueus, car
         il furent iluec conquis et mort conme ceus qui ne pooient durer. <span class="persName">Mardocheus</span>, qui la force avoit amenee, mes ce fu a tart, assailli ceus qui demorez estoient
         de l’enchaus en tel maniere que mal fust de celui qui i demourast que touz ne feussent
         decoupez et occis. Mais atant demoura lors la chace, conme cilz qui bien sorent que
         Mirrus et <span class="persName">Helcanus</span> furent mis a mort. 
         781 <i><span class="c">Q</span></i>ui donc veist <span class="persName">Mardocheus</span> saillir entre les occis et tourner l’un desus l’autre et conment il huchoit a haute
         vois em pleurs et en lermes : « Ha ! biau sire <span class="persName">Helcanus</span>, quel part vous pourrai je mes trouver ? Sire, quel avis avez vous eu, qui sanz moi
         gisiez entre ses autres que je ne vous puis trouver ? Sire, responnez moi ! Se je
         ne vous puis baillier vif, je ne cuit jamés nul jour avoir joie ! », moult peust avoir
         grant pitié de <span class="persName">Mardocheus</span> conment il se dementoit de la mort <span class="persName">Helcanus</span> et si ne le pooit trouver, tant en y avoit d’uns et d’autres Et sanz doute la bataille
         avoit moult duré, et estoit si tart que l’en ne pooit savoir qui estoient li .I. ne
         qui estoient li autre, par quoi il couvint que <span class="persName">Mardocheus</span> conmanda que on alumast torches, et l’en si fist en pou d’eure, par quoi les .II.
         chevaliers furent trouvez a trop grant painne et trais hors des autres. Lors ne fu
         onc si grant duel mené conme l’en peust iluec veoir de plusseurs chevaliers. Mes je
         ne veil pas ci du tout demourer a deviser conment li afaires ala, mes atant vous puis
         je dire qu’en pou d’eure fu partout seue la mort du vaillant <span class="persName">Helcanus</span>. Si se trait chascune partie au miex que il porent les uns avec les autres. Ha !
         Deux, si tres grant duel demenerent li baron de leur seingneur qu’il avoient si mauvessement
         gardé et secouru que il n’est nul que, s’il les veist, que grant pitié n’en deust
         avoir, meismes Josyas d’Espaingnes et <span class="persName">Japhus</span> le Frizon : cil dui s’en desesperent tous. Li autre baron enqueroient de <span class="persName">Dorus</span>, qu’il ne savoient nulles nouvelles, si cuidierent qu’il i eust mort par la champaingne
         ou avoit tant d’uns et d’autres que  on ne savoit qui estoie .I. ne qui autre.
         782 <i><span class="c">C</span></i>ele nuit couvint la baronnie jesir sanz loges et sanz trez tendre toute armee. Mes
         du boivre ne du mengier ne fet pas li contes mencion moult grant, car tel anui orent
         li auquant que moult furent d’autre chose esmeu. A lendemain oïrent nouvelles que
         <span class="persName">Dorus</span> s’en aloit aprés Pelyarmenus, qui s’en aloit sanz lui asseurer. Lors li dist chascun
         que c’estoit grant merveille conment il pooit tant durer de fere ce que il fesoit
         et qu’il avoit fet a la journee d’ier. « Par foy, disoient les autres, je ne sé, car
         nous ne cuidons pas que .III. des miex faisanz peussent tant fere conme il fist ier
         tout seul. » Moult alerent loant la chevalerie de <span class="persName">Dorus</span>. Mes de ce qu’il ne sorent qu’il furent devenus furent merveilleusement esbahy. Lors
         se mistrent ensemble li grant seingneur pour avoir conseil qu’il avoient trouvé d’aler
         avant pour oïr nouvelles de lui. Cil qui miex l’amoient erent engrant de lin suivre,
         et li autre disoient que ce n’estoit nul esploit de folement enchaucier. Et d’autre
         part, il nel savoie en quel lieu querre. « Avoi ! dist <span class="persName">Mardocheus</span>. De quoi sonmes nous en debat ? Que chascun voit bien que nous n’avons aujourd’ui
         plus de chief que lui. Et quant li membre faillent au chief, ce n’est mie merveille
         ce tout va male part, pour quoi je vous pri a touz ensemble que vous me suivez au
         plus tost et au plus ordeneement que vous pourrez, car je ne fineré jamés devant que
         je savré nouvelles de li. » Lors a conmandé li vaillans <span class="persName">Mardocheus</span> que sa gent se meissent d’une part et feussent apresté, et d’autre part il conmanda
         que <span class="persName">Helcanus</span> et Mirrus fussent aportez iluec pres en une abaÿe et fussent ouvert et embasmé, car,
         se il reperoit jamés, [f.42] il les en feroit porter en Coustentinoble et mettre a
         grant honneur en terre. Lors se mist <span class="persName">Mardocheus</span> a la voie aprés <span class="persName">Dorus</span>, et les autres qui miex miex aprés lui. Si me vueil ore taire .I. pou d’eulz et venir
         a l’averse partie pour miex metre ma matire a point et a droit.
         783 <i><span class="c">A</span></i>ussi conme vous avez oï ou conte conment <span class="persName">Helcanus</span> fu outrez de ceus meismes qui fere ne le deussent selonc droiture et par lignage,
         li rois d’Arragon, qui toute s’entente avoit mise a ce que envie n’est liee de nul avancement de nul
         preudonme, mes qu’ele puist venir a chief de ce qu’ele couvoite, car, aussi conme
         dist li philosophes, [proverbe/début] « Envie est touzjours liee quat (sic) ele voit
         preudonme mourir » [proverbe/fin], et en dist .I. moult haut mot. « Voirs est, dist
         elle, que si est noble chose de preudonme que parfaite honneur si dit qu’ele le fet
         vivre d’une seconde glorieuse vie, car il est escript que, quant li homs muert, son
         non ne puet mourir, ainz couvient que son non demeure quel que il soit, si que Envie
         est si joians de ce que elle voit preudonme partir de cest siecle que ele a son non
         li couvient touz mautalens pardonner.
         784 <i><span class="c">T</span></i>out aussi fist li rois d’Arragon, car onques, puis que li preus <span class="persName">Helcanus</span> ot aquis l’onneur au roy d’Espaingne, en qui servise il avoit jadis esté, encontre
         lui ne le pot amer. Et ici revient a moralité li proverbes de qui je avoie devant
         traitié, que moult vilainne chose est de fere bonne semence mauves fruit. Ha ! seneschal
         de Rome, qui si vilainne semence engendras en si vaillant dame, conme vous a envis eussiez
         daingnié souffrir faire de vostre char et de vostre sanc si vilain meffet conme fist
         vostre filz de ce qu’il i deust tourner a honneur et a loenge ! Mais  me couvient ore de ceste chose taire et venir a ce que tuit qui demourez estoient
         se ralierent ensemble et se mistrent a lui et puis orent leur espie de touz sens,
         qui leur ont dit conment leur averse partie se maintint. « Or va bien, dist li rois.
         Or vous metez aprés, que je vous asseur que ja pié n’en eschapera. » Lors se sont
         mis aprés eulz, mes ne demoura gueres que il les trouverent. Si couvient a tout lessier
         et venir a Pelyarmenus, qui ot grans merveilles puisque ses chevaliers se furent partis
         de lui, ainsi conme il est contenu ou conte.
         785 <i><span class="c">V</span></i>oirs fu que Pelyarmenus se douta moult de ce que il avoit esté bleciez, si conme il
         a esté dit, dont il avint que, quant il vit que il n’orroit autres noveles de sa gent,
         si se mistrent .X. a la voie pour aler aprés ceus que Haynau et ses compaingnons avoient
         detrenchiez et occis. Mais il n’orent pas moult alé quant il virent celui Haynau et
         ses compaingnons qui venoient contre eulz, si conme j’ai devant dit. Si cuidierent
         bien que ce fussent leur compaingnons, mes em petit d’eure furent contraires, conme
         ceus qui les envaïrent et leur coururent sus si aigrement que mal de celui qui conseil
         peust mettre a soi deffendre, tant furent il esbahi. Si ne demoura pas que il furent
         touz mis a mort. Si en i orent de tiex qui orent grant avantage de ce que il connurent
         meudres chevaus que il n’avoient fet. Lors se mistrent a chevauchier avant, si n’ont
         finé tant qu’il choisirent Pelyarmenus, lui trentiesme, qui tuit estoient descendus
         de leurs chevaus pour miex reposer eulz et leurs chevaus. Et que firent les .X. compaingnons
         ? Maintenant vindrent sus eulz,  aussi conme pour dire nouvelles. Mes em petit d’eure furent d’eulz assailli, de quoi
         il ne se donnoient garde. Si avint que si aida deables a Pelyarmenus que il monta
         en son cheval avant que nuls des compaingnons, qui estoient .X., fussent venus a lui,
         et des autres y ot occis ne sé quans avant que l’en feust es chevaus montez. Iluec
         ot une bataille si merveilleuse que Pelyarmenus cuida estre occis de sa gent meismes.
         Lors se mist en la forest, lui tiers sans plus.
         784 <i><span class="c">D</span></i>orus, de qui j’avoie fet devant mencion conment il avoit sus sachié son frain ausi
         conme sus l’oÿr le chaple des espees qui retentissoient de loing en la forest, lors
         se mist a venir cele part, si ne demoura gueres qu’il s’embati en une lande ou cil
         se combatoient, mes nul qui (sic) vit des siens, ce li fu avis. Et nonpourquant vint
         il la le plus tost qu’il pot, si trouva les .X. contre les .XXVII. qui mout grant
         painne avoient mis a ceus desconfire, qui si pou furent contre eulz. Il ne connut
         pas les siens pource qu’il s’estoient desconneu, et cil qui contre lui erent l’ont
         aperceu. Si orent tel paour de lui qu’i se partirent d’iluec au miex que il porent
         et se ferirent en la forest aussi conme tout ensemble, li .I. et li autre ça et la.
         Et de cestui afaire avint il .I. mortel encombrier. Et ainsi conme je truis el conte,
         le plus si emporta le mains. Et il est bien voir que tieux a bien pooir de fouir quil
         n’a pas cuer de plus atendre. Tout aussi avint il a Pelyarmenus, que de la paor que
         il orent du chevalier orent il cuer de fouir et non pas de desfendre, si qu’il avint,
         ainsi conme je vous ai dit, que de la grant paour que il orent li uns se mist amont
         et li autres aval et couvoita chascun  le sien a chacier. Si le firent folement, car, aussi conme chascun puet savoir, plus
         furent .XXVII. que .XVI., pour quoi chascun des .XVI. firent chace par eulz. Vez ci
         une autre aventure assez perilleuse, car cil qui en tel guise se connoissoient et
         en tel gieu sevent bien que plus fort et mains de peril eust il es .XVI. se il fussent
         assemblé que chascun par soi, si avint qu’il en y ot .III. quil se mistrent en .I.
         absens sanz eulz asseurer <span class="persName">Dorus</span>, si conme il en vint tout seul, et chascuns des autres, li uns ça et li autres la,
         ainsi conme Fortune les menoit. Mes le conte repaire a <span class="persName">Dorus</span>, quil ne volt pas retourner pour paour de ceus qu’il eust d’eulz suivre. Si nous
         dist ci endroit li contes que cil devant le fuioient et n’orent cuer de retourner
         vers lui, tout seussent il que il fust seul. Mes il n’orent cuer de fouir si parfaitement
         qu’il ne les poist a ataindre jusques a la nuit que se cuida esforcier, et son cheval
         par mescheance adreça a .I. arbre, et la se creva il le cuer de la force, de la roideur
         que il ot en lui, et <span class="persName">Dorus</span> meismes en fu bleciez.
         787 <i><span class="c">Q</span></i>uant les .III., qui ainsi s’enfuioient, virent ce, iceulz qui se regardoient de fois
         a autre si sachierent leurs frains et regarderent ceste grant mesaventure, ainsi com
         vous avez oï. Si dist li uns d’eulz : « Or affiert le recours ! » Lors vindrent touz
         .III. sus le noble chevalier, qui pas ne s’esbahi aussi conme moult d’autres eussent
         fait. Si fist une chose que moult d’autres n’eussent pas fait, car chascun puet bien
         savoir qu’il avoit tant le jour feru et on sus (sic) lui en tantes manieres que escu
         ne targe qu’il eust aporté em bataille ne li eust pas duré jusques la. Et que  fist il ? Il prist la selle de son cheval et coupa les cengles et les mist en la
         main senestre et la gita amont sus son chief, et a la destre tint l’espee, dont il
         avoit maint honme abatu Ronmain et mis a mort. Quant cil virent que il ot ce fet,
         si ont ensus sachiez leurs frains, et n’i ot nul si hardi qui l’osast aprochier, dont
         li un d’eulz dist .I. mot moult covenable : « Ha ! chevalier de parfaite honneur et
         de tres haute grace, je me rendisse a vous, mes que vous me vousissiez recevoir a
         merci. » Et quant li autre dui compaingnon oïrent le leur ainsi parler, si n’i ot
         nul quil ne feust meu a ce, et distrent que tout aussi feroient il volentiers. Lors
         respondi <span class="persName">Dorus</span> et dist : « Ha ! seingneur ronmain, autrefois m’avez vous menti ! Je ne vous celeroie
         pas plus que vostre seingneur, qui mon frere deust estre, et si nous veult tolir nostre
         droit heritage. Mes se vous cuidiez avoir droit envers moi de moi metre a mort ou
         en vostre merci, vez ci moi tout seul encontre vous trois ! » « Par mon chief, dist
         li uns, de moi n’avez vous huimés garde, car je voi et sé que nous n’i avrions duree
         que de nous et de nos chevaus fere occirre. »
         788 <i><span class="c">Q</span></i>uant <span class="persName">Dorus</span> ot ce entendu, si se penssa qu’il estoit a pié et ne savoit en quel lieu. Et d’autre
         part, il estoit tout seul et en assez grant peril. Dont il leur dist : « Biau seingneurs,
         selonc l’aventure qui est avenue, je vous merci de vostre present. Mes ce me dites
         se vous savez qui je sui. » Lors dist cil qui premiers s’estoit offers de lui mettre
         a merci : « Je sé de voir que vous estes <span class="persName">Dorus</span>, frere <span class="persName">Helcanus</span>, l’emperere de Constentinoble. » « Par  foy, dist il, il i pert mal que vous le sachiez quant ci entre vous me veez a pié
         ! Et s’il n’i a nul de vous qui autre chose en face ne qui autre chose en vueille
         faire, que je tout seul me mette entre vos mains pour faire vostre volenté ! » Lors
         n’ot pas ce dit quant l’autre si mist pié a terre et dist : « Sire, je me met en vostre
         merci. Vez ci mon cheval, si montez en la selle pour faire la vostre plainne volenté.
         »
         789 <i><span class="c">A</span></i>tant monta <span class="persName">Dorus</span> ou destrier saus touz drois, et li autre dui ne s’asseurerent pas, ainz se mistrent
         a la voie mout isnellement. Et <span class="persName">Dorus</span> si dist a celui qui descendus estoit et qui demoroit sanz son cheval : « Amis, or
         sui je miex asseur de vous que vous n’estes de moi. Mes pour la courtoisie que vous
         faite m’avez vous asseure je que, se il pooit jamés avenir que je feusse en lieu ou
         jamés le vous peusse rendre, la courtoisie que vous m’avez ci faite, tenus seroie
         du rendre. Et de ci endroit ne me quier je partir sanz vous jusqu’a tant que vous
         serez en nostre compaignie. » « Sire, dist il, la vostre merci. Et si m’eïst Deux,
         il ne fu onques heure que mi ancisseur n’amassent miex la vostre partie que la nostre
         en bonne maniere, et bien i parut aucunes fois. » Or li dist <span class="persName">Dorus</span> : « Quel part vous pleroit il miex tourner en ceste forest ? Et si me dites vostre
         non et qui vous estes, car, si m’eïst Deux, je ne sé ou nous sonmes. Et d’autre part,
         il couvient que vous montiez derriere moi, car il n’afiert pas que chevalier voist
         a pié aprés autre en tel point conme nous sommes. » « Sire, dist cil, sauve soit vostre
         grace ! Car neent plus que vous savez ou[exponctué/début]i[exponctué/fin] nous sonmes
         ne le sé je pas. Et d’autre part, alez quel part qu’il vous plera et que aventure
         vous voudra mener, car sus cheval ou vous soiez montez ne cuit je monter hui[f.43]més,
         car trop ai esté traveilliez. Si ainme miex a aler a pié que a cheval pour toutes
         aventures. »
         790 <i><span class="c">D</span></i>orus, quant il entendi celui, si li sot merveilles bon gré de son servise. Lors ne
         volt iluec arrester, ainz se mist au retour, ainsi com il cuidoit estre venus. Mais
         il n’ot pas moult alé quant il en fist le contraire, et en ce le suivoit cil a pié
         a qui il enquist de son non et aprés de son lignage. « Sire, dist il, voirs est que
         j’ai non Abylon. Et fu Gasus, mon oncle, qui jadis au temps Pelyarmenus entra en Gresce
         et i regna qu’il en fu garde et conmandierres de l’empire de Constentinoble. » « Et
         vraiement, dist <span class="persName">Dorus</span>, je ne cuit pas que je peusse huimés trouver chose quil me fust contraires que vous
         m’avez ci amenteu le plus loial chevalier qui onc çainsist espee, ne je ne cuit pas
         que, tant qu’il vous souvenist de lui, eussiez nule volenté de fere nule traÿson.
         » « Sire, dist il, ja Dieu ne place que je soie en lieu ou traïson soit faite pour
         quoi je la puisse destourner. » « Or nous dites dont, dit <span class="persName">Dorus</span>, conment il vous est avenu entre nous de ce nous vous trouvasmes jehui matin si entrepris
         conme vous estiez .XXVII. meslez a autre .X. de vostre gent. » « Par foy, sire, de
         ce vous puis je conter la plus merveilleuse aventure que onques mes oissiez. » Lors
         li conta, tout ainsi conme desus est dit, conment les .X. chevaliers furent retourné
         pour savoir qui il estoit devenus qui si esforcieement les avoit enchauciez. « Et
         quant nous veismes que ces .X. n’estoient reperié, si se mistrent autres .X. a la
         voie pour savoir ce que pooit estre. » Et li conta Abylon tout ainsi conme devant
         est dit ou conte.
         791 <i><span class="c">Q</span></i>uant <span class="persName">Dorus</span> ot oï Bylon (sic) retraire ceste aventure, si en ot  moult grant merveille, car jamés ne s’apenssast que Haynau eust ainsi esploitié.
         En cestui conte chevaucha <span class="persName">Dorus</span> aval la forest, et cil le suivoit le miex que il pooit, conme cilz qui a moult grant
         painne et a moult grant travail le fesoit, et avec ce il aloient le contraire de leur
         retour. Si leur avint une perilleuse aventure, car il oïrent une clochette sonner
         auques pres en la partie ou il s’estoient mis. Et lors n’ont finé d’errer tant que
         il ont trouvé aussi conme une lande. Et leur fu avis qu’il avoit une abaÿe ou milieu.
         Il firent tant qu’il vindrent a la porte, si la trouverent fermee. Et <span class="persName">Dorus</span> i hurta, conme cilz qui entrer y vouloit. Lors parla li portiers et demanda qui s’estoit.
         « Amis, dist <span class="persName">Dorus</span>, di nous s’il entra hui ceens nule gent armee. » « Sire, dist cil, il en y a et entre
         et issu. Dites moi qu’il vous plaist. » « Amis, ce dist <span class="persName">Dorus</span>, je vueil que tu me dies se tu sez a qui cil estoient que tu dis. » « Ha! sire, dist
         cil, je ne vous en savroie dire verité fors que tant que il queroient .I. chevalier
         aimes armes (sic) vermeilles a .I. <span class="rs">lyon</span> d’or billeté. » « Or me di donques, dist <span class="persName">Dorus</span>, queles connoissances cil avoient. » « Sire, dist cil, il estoient trois, dont li
         uns ot une cote de noir cendal a trois coronnes d’or devant et derrieres ; le secont
         avoit une cote de cendalynde a couronnes d’argent devant et derrieres ; li tiers avoit
         une cote blanche a .I. <span class="rs">lyon</span> vermeil. » « Par mon chief, dist <span class="persName">Dorus</span>, celui au <span class="rs">lyon</span> vermeil cuit je bien connoistre ! Mes les autres .II. ne sé je qui il sont. » « Sire,
         dist Abylon, je cuit et croi que il sont de vostre gent qui sont retourné de nostre
         partie. Et celui que il dist a la cote de noir cendal  est le plus aspre chevalier qui onques montast en cheval. »
         792 « <i><span class="c">A</span></i>mis, ce dist <span class="persName">Dorus</span> au portier, lesse moi leens entrer, car j’ai a merveilles grant fain, et mon cheval
         est traveillié, et d’autre part il a ci .I. chevalier a pié qui m’a suivi grant piece,
         si n’est pas droiture ne usage que il voist plus a pié en ce point. » « Ha ! dist
         li portiers, sanz congié ne l’oseroie je faire, car il m’est deffendu. Mes dites moi
         qui vous estes et je l’irai dire a mon seingneur. » « Vas i, li dis, dist il, que
         je sui de la mesniee a l’empereeur de Costentinoble et sui .I. sien grant amy. » Cil
         se parti de la et vint en la chambre a l’abbé, qui soupé avoit, et li dist son mesage.
         « Ore, dist li abbés, que li mal il (sic) puissent estre venu ! Se on li osast escondire,
         il n’i entrast mes hui ! Va et si le lés ceens entrer et ne dis pas que il ait nullui
         avec moi et dis que je sui deshestiez et que je me gis en mon lit. » Cil vint arrie-arriere
         (sic)et lessa <span class="persName">Dorus</span> entrer ens et son compaingnon, puis mena son cheval en l’estable. Et aprés mena les
         chevaliers a l’ostel moult convenablement. Si avint ainsi que l’en fist de lui moult
         grant feste. Mes oncore (sic) li eust on faite plus grant se on seust qui il fust.
         Mes de l’abbé, qui avoit ainsi respondu au portier com je vous ai dit, me couvient
         que je vous die pourquoi il respondi en tele maniere.
         793 <i><span class="c">V</span></i>eritez fu que cilz abbés estoit de l’ordre saint Beneoit, .I. grant gentil honme qui
         avoit esté estraiz de ceus qui furent destruis pour l’empereris Helcana, si conme
         il a esté devant dit. Si avint ainsi que Pelyarmenus et si dui chevalier estoient
         avec l’abbé, si volt Pelyarmenus savoir qui ceus estoient qui a cele heure s’estoient
          embatu leens. Si dist a l’un de ses chevaliers : « Il vous couvient savoir qui cil
         sont dont nous avons entendu ceens leur venue. » Li uns d’eulz se leva et prist le
         serjant a l’abbé et vint a <span class="persName">Dorus</span> la ou il estoit voiant Abylon, qui estoient seant a la table, touz garnis de leurs
         armes fors que chascun d’eulz avoit son hyaume osté et mis d’encoste soi sus la table
         et s’espee toute nue desus couchiee, qui estoit moult estrange chose a veoir.
         794 <i><span class="c">L</span></i>e chevalier qui estoit a Pelyarmenus esgarda <span class="persName">Dorus</span>, si ne le connut pas, mes il connut Abylon. Lors vint arriere a son seingneur et
         li conta ceste merveille. Et quant Pelyarmenus oÿ ce, si sailli em piez et vint cele
         part, si connut son frere <span class="persName">Dorus</span> et vint a l’abbé au plus tost qu’il pot et l’a embracié moult en haste et li dist
         : « Ha! gentilz sire, merci, je sui au desus de ma besongne, mais que vous me vueilliez
         aidier ! » Lors li conta l’aventure de son frere, aussi conme vous avez oÿ. Et lors
         li dist li abbés : « Conment voulez vous, sire, que j’en esploite ? » « Sire, dit
         il, je vous pri que vous me faciez tant d’onneur que je puisse fere ma volenté. »
         « Ha! sire, dist li abbés, merci, je ne soufferroie por nulle chose que il mourust
         ne que j’en feusse retez de traïson, car je en seroie destruis et nostre abbaÿe d’autre
         part. » « Sire, dist Pelyarmenus, merci, je ne vous requier chose que vous ne puissiez
         bien faire tout em pais, et si vous dirai conment. Il est ainsi qu’il a .I. mien chevalier
         o lui, et je ne sai conment. Si voudroie savoir en quel maniere nous pourrions parler
         a lui sanz ce que <span class="persName">Dorus</span> le seust. » « Par foy, dist li abbés, je ne sai conment nous em puissons ouvrer.
         » « Je le vous dirai, dist il.  Il vous couvient aler a eulz parler et faindre cest afaire et savoir conment il est
         avec <span class="persName">Dorus</span>. » « Et j’en ferai la besongne », dist il. Lors s’en vint li abbés la ou <span class="persName">Dorus</span> estoit. Et quant <span class="persName">Dorus</span> sot que ce fu li abbés, si s’umelia moult contre lui, et il s’asist d’encoste lui
         et li dist : « Sire, vous soiez li bienvenus ! » « Sire, ce dist <span class="persName">Dorus</span>, et vous aiez bonne a-iez bonne (sic) aventure ! » Adonc a demandé a l’abbé : « Sire,
         savez vous qui nous sonmes ? » « Sire, dist il, voirement le sai je bien. Mes je cuit
         que vous ne voulez pas que l’en le sache. » « Bien puet avenir, dist <span class="persName">Dorus</span>, que je ne voudroie pas que tuit le seussent. » « Sire, dist li abbés, et je ne volz
         pas lessier quant je soi que vous feustes ceens que je ne vennisse a vous pour savoir
         conment il vous a esté en la journee d’ui. » « Moult noblement, dist <span class="persName">Dorus</span>. Or dites avant ce que il vous plaira. » « Je vueil, dist il, pource qu’il avoit
         ceens .I. des grans amis mon seingneur de Constentinoble que je ne vouloie pas lessier,
         mes je sui venus a vous pour conmander a fere toute vostre volenté. » « Sire, dist
         <span class="persName">Dorus</span>, la vostre grant mercis ! »
         795 <i><span class="c">M</span></i>oult fu <span class="persName">Dorus</span> conjouys de l’abbé et de touz ceus de leens, et leur fu aporté des meilleurs vins
         et des plus fors de leens, si em burent a grant plenté, et lor dist li abbés : « Sire,
         je vous asseur de touz vos anemis. » « Sire, dist <span class="persName">Dorus</span>, grans mercis ! » « Or faites oster vos hyaumes, dist li abbés, car onques mes n’oï
         parler d’onme qui se doutast qui ce feist que vous avez fet. » « Non, sire ? dist
         <span class="persName">Dorus</span>. Par foy, bien vous en croi. » Adonc mist chascun la main au sien, et dist <span class="persName">Dorus</span> a l’abbé : « Sire, vostre conmandement ne s’estent pas ci endroit ne si avant que
         je vueille que vous nous desgarnissiez de nos armes pour chose qui pas vous peust porter grant conquest. » Dont fu
         li abbés esbahis, si ne se sot de quoi couvrir fors que il dist : « Sire, Deux moie
         courpe, je cuidoie bien dire. » « Ha ! sire, pour Dieu merci, je ne me savroie en
         qui fïer, et je vous dirai conment, et si ne vous anuit se je vous ai repris, car
         je vous en conterai une merveilleuse aventure pour ce que vous en soiez en bonne pais.
         Vez ci cest chevalier qui siet delez moi que je trouvai hier a mon anemi, et je estoie
         le sien. Si ne sui pas du tout asseuré de lui, conment que il soit de moi. » Lors
         li conta a briez parolles conment il s’estoient entracointié et venu jusques la.
         796 <i><span class="c">Q</span></i>uant li abbés ot ce oÿ, si ot moult grant merveille de ceste chose et penssa en son
         cuer que moult pou se devoit prisier honme qui n’avoit en soi aucune franchise, si
         dist oiant touz : « Ja Dieu ne me doint s’amour se, a ce que j’ai entendu de vous
         .II., s’il n’a plus de droiture et de franchise en vous qu’il n’a en la moitié des
         moinnes de ceens. » Lors n’i ot nul d’eulz quil n’ait eu grant joie de ce que li abbés
         a dit. Dont fist <span class="persName">Dorus</span> oster la table, si ont lavé, puis dist <span class="persName">Dorus</span> a Abylon en l’oreille : « Se Deux me doint joie, cilz abbés me semble uns faus varlés.
         » « Tout aussi fet il moi », dit Abylon.
         797 <i><span class="c">A</span></i>tant saisi <span class="persName">Dorus</span> son hyaume et puis sailli em piez et dist : « Or aus chevaus ! » « Conment ! dist
         li abbés. Vous ne vous partirez huimés de ceens, se Dieu plest ! » « Sire, dist <span class="persName">Dorus</span>, ja Dieu ne place que je ja aie repos en hostel ne en meson devant que je sache conment
         il est a monseingneur mon frere, que je lessai jehui entre .XX[exposant/début]M[exposant/fin].
         combatans. » « Ha ! sire, dist li abbés, pour [f.44] je (sic) ne le vous osoie demander.
         » « Vous avez droit, dist <span class="persName">Dorus</span>, car assez a temps en pourrez oïr ce qu’il en sera. » Atant se trait <span class="persName">Dorus</span> vers Abylon et li dist : « Sire compains, je vous doi moult mercier de la vostre
         grant franchise. Si sachiez que je me vueil de ceens departir conment qu’il en aviengne,
         car aucuns de mes compaingnons me quierent, qui sont de moi en doubte. Et vous demourrez,
         se il vous plaist, car je ne vous vueil chose requerre qui soit contre vostre volenté.
         » « Ha ! sire, ce dist Abylon, je ne vous leroie aler sanz moi tout seul pour nule
         rien ne pour amour que je aie a mon seingneur. Mes prions a cest abbé que il nous
         preste .I. cheval, et il li ert moult richement guerredonné. »
         798 <i><span class="c">A</span></i>tant vint <span class="persName">Dorus</span> a l’abbé et tint a une main son hyaume et s’espee a l’autre et la gita au col et
         dist : « Sire, je vous requier pour Dieu et pour humilité .I. cheval qui me peust
         porter de ci a ma gent. Et sachiez que il vous iert moult bien rendu, se je jamés
         vous revoi. » « Ha! sire, dist li abbés, ja savez bien que quanque je ai ceens est
         vostre frere. Mes, foy que doi saint Benoist, mon patron, que je n’ai ceens cheval
         qui vous feust couvenable. Mes demorez ceens huimés, et le matin je vous en querrai
         un, que qui doie couster. » Lors fu <span class="persName">Dorus</span> esbahis, et parla Abylon et dist : « Sire, vous ne poez ne devez mon seingneur escondire
         ce que il vous requiert. » Dont prist li abbés Abylon et dist : « Conment, sire chevalier
         ! Estes vous ore si tost acordé a vostre anemy ? Cuidiez vous que, se je eusse cheval
         ceens qui li fust couvenable, que vous fussiez moyen de ceste requeste ? » « Ha !
         sire abbez, de (sic) n’estes vous honme de religion ? Conment parlez vous ore si desordeneement
         ? Ne cuidiez que il couviengne, se il a aucune discencion entre mon seingneur et son frere, que ce ne soit convenable
         chose de porter bonnes parolles de l’un et de l’autre ? Si ne couvient pas pource
         que il soit mon anemi ne je le sien. Par mon chief, je ne sui mie ne si ne vueil estre
         si malveillant, car je cuit que vous et je pourrions estre mal de lui. Si pourroient
         il estre bon ami ensemble, et pour ce ne le di je pas que, ce vous nel confortez de
         ce que il vous requiert, il n’ira pas a pié, car il enmenra mon cheval et je demourrai
         ceens jusqu’a tant qu’i le me renvoiera ou que je pourrai avoir autre. Et ceste courtoisie
         li voudroie fere. »
         799 <i><span class="c">Q</span></i>uant li abbés ot entendu le chevalier, si sot qu’i fu sages et preus et dist : « Abylon,
         ainsi conme je vous ai oï nonmer, il a ceens chevaliers qui m’ont envoié a vous conme
         en confession et vous mandent que vous vous partez de <span class="persName">Dorus</span> au plus secreement que vous pourrez, tant qu’il aient parlé a vous. » Quant Abylon
         oï ce, si mua coleur et vint a <span class="persName">Dorus</span> et li dist em bas : « Sire, il a ceens de nostre gent, et je ne voudroie pour nul
         avoir que mal vous em peust avenir pour que je le peusse trestourner. Il m’ont mandé
         que je aille a eulz parler. Alez vous ent, aussi conme se de ce ne seussiez riens,
         et montez sus vostre cheval et issiez la hors, car cilz abbés vous est contraires.
         Et se je puis par nul sens qui en moi soit, je revenrai a vous. Si tenez mon moiennel
         et le sonnez se il vous semble que je ne reviengne a vostre volenté. »
         800 <i><span class="c">M</span></i>oult ot <span class="persName">Dorus</span> grant joie de la loyauté Abylon et li mist amdeus ses bras au col et dist : « Amis
         dous, je vous pri, se vous poez plus reperier a moi, que vous reveingniez. Et je vous
         jur conme chevalier que je  sui que je vous ferai seingneur de moi, mes que je puisse de ceste bataille eschaper
         vif. » « Sire, dist Abylon, alez au Saint Esperit, et j’en ferai mon pooir. » Atant
         se departirent les uns des autres, et <span class="persName">Dorus</span> dist que il voloit aler veoir a son cheval. Lors li dist on qu’i li estoit bien et
         que de ce ne li convenoit il ja pensser. « Si fet, dist il. Je ne m’en fieroie en
         nul honme devant que je l’avrai veu. » Atant vint en la salle, mes il vit un grant
         conseil de gent qui parloient ensemble, mes il fist aussi conme se il ne li en chausist,
         ainz en vint a l’estable et trouva le cheval sus quoi il estoit venu gisant malade,
         a son avis. Lors esgarda aval et vit trois chevaus grans et gras et en bon point,
         si demanda a qui il estoient, et uns garçons li dist qu’il estoient a .I. chevalier
         du paÿs. « Amis, dist il, il n’a honme en ceste terre qui m’escondisist son cheval,
         ce dist <span class="persName">Dorus</span>. Va et si mes ma selle sus cestui et si n’en fais ja dangier ne noise, car je me
         courrouceroie a toi ! » Cil n’osa escondire ceste chose, ainz a fet son conmandement.
         Et puis a fet mettre le cheval hors enmi la court. Dont monta en la sele au plus tost
         que il pot, si vint a la porte et se fist hors mettre. Et quant le garçon vit que
         il enmenoit son cheval sanz son gré, il conmença a crier, et en vint a l’abbé la novelle,
         ainsi conme il iert devant Pelyarmenus, qui palloit (sic) a Abylon. « Sire, dist li
         abbés a Pelyarmenus, par foy, onques mes tele chose n’oÿ que vostre frere <span class="persName">Dorus</span> enmainne vostre bon cheval et a bien pou mon garçon occis. » « Par mon chief, dans
         abbés, il a bon droit du mien, se puet il bien tant aidier conme .I. cheval vaut.
         Mes or me dites conment il sot qu’il estoit miens. » « De ce, dist li abbés, ne sé
         je riens. » Dont a on fet venir le garçon avant, et li demanda on conment la chose estoit alee, et cil leur conta tout en tele maniere conme il estoit
         alé, mes de ce que le cheval feust a Pelyarmenus ne set il riens. « Bien va dont !
         dist Pelyarmenus. Or le lessiez aler, que de plus apenssé chevalier n’iert il jamés
         nouvelle oÿe. »
         801 <i><span class="c">A</span></i>insi conme je vous ai conté ça en arriere avoit Abylon parlé a Pelyarmenus et raconté
         l’aventure et la novelle de <span class="persName">Dorus</span> conment il s’estoit acointié a lui. Mes il li couvint a mentir en ceste maniere que
         je vous dirai, aussi conme il li couvient a la fois fere maint preudonme. « Sire,
         dist Abylon, il est voir que je me sui acointié a vostre frere en la maniere que vous
         avez oÿ. Mes sachiez que la cause por coi je l’ai fait n’est autre fors que je le
         cuidoie amener a ce que je le seusse en aucun lieu ou je le peusse amener et que vous
         le peussiez saisir et prendre, tant que vous eussiez pes envers eulz couvenable par
         quoi vous feussiez bon ami ensemble, car vraiement il n’est pas preudoms qui ce ne
         couvoite. »
         802 <i><span class="c">Q</span></i>uant Pelyarmenus ot ce entendu, si gita a Abylon les bras au col et li dist : « Vraiement,
         Abylon, vous estes preudoms ! Et se vous peussiez avoir ce fet, vous feussiez mes
         amis et si en eusse ouvré par vostre conseil. » « Sire, dist il, encore cuit je que
         je le feroie, mes que vous m’en lessissiez couvenir. » « Oïl, dist il. Or me dites,
         Abylon, conment vostre gent s’est maintenue puisque vous partistes de la bataille.
         Je n’oï onques nouvelles, dist il, ne je ne me quier partir de ceens devant que je
         sache conment nostre besongne va, car je me sens moult blecié et navré, et nulz ne
         me set  ceens fors vous et ceus que vous savez. » « Sire, dist Abylon, je lo que vous soiez
         ceens tant que vous sachiez conment la besongne va, car il m’est avis que cist abbez
         vous est aucuns amis. » « Vous dites voir, dist il, car son lignage fu destruis par
         la fausse empereris dont vous avez oui, par qui tant de maus sont venus. »
         803 <i><span class="c">E</span></i>n ceste parolle ne demoura pas que <span class="persName">Dorus</span> que <span class="persName">Dorus</span> (sic) ne sonnast .II. mos, et Abylon l’entendi, si dist: « Sire, je oi vostre frere
         qui m’apelle. Or esgardez se vous voulez que je voise a lui. » « Et conment ? dist
         Pelyarmenus. Li eustes vous en couvent que vour (sic) iriez aprés lui ? » « Sire,
         dist il, voirs est que, quant l’abbé me dist que il avoit de vostre gent ceens qu’il
         vouloient parler a moi, je li dis qu’il demourast huimés, et il me dist que il pour
         riens il ne demorroit. Dont li dis je que, se je pooie, je iroie aprés lui au plus
         tost que je pourroie. Et s’il vous plaist, je irai, se ce non je m’en deporterai et
         ferai envers vous ce que je devrai. » « Alez i, dist Pelyarmenus, et faites tant de
         ceste chose et d’autre que je m’en aperçoive, et que vous soiez preudoms et loyaus.
         » « De ce ne doutez ja », dist il.
         804 <i><span class="c">A</span></i>tant s’en vint Abylon en l’estable et prist .I. autre cheval que le sien et se mist
         aprés <span class="persName">Dorus</span> au plus tost que il pot et le trouva en la lande ou il l’atendoit. Et quant li uns
         vit l’autre, si furent moult joiant. Dont se sunt entresalué et enquist <span class="persName">Dorus</span> a Abylon et qui cil furent qu’il avoient trouvé en l’abaÿe. « Sire, dist il, vous
         n’en avez pas moult a faire ne plus ne vous en dirai. Mes gardez quel part vous vodrez
         aler. » « Et conment, dist <span class="persName">Dorus</span>, le pourroie savoir ? Je ne sai ou nous sonmes ne de quel part nous sonmes ci venus. » « Je
         le vous dirai, ce dist Abylon. Veez a la lune quele part elle doit esconser. » « Voir
         dites », dist <span class="persName">Dorus</span>. Atant se sunt mis vers Oriant en la forest. Il estoit mie nuit, et fu aussi conme
         vers la Toussains. Si avint que il prist a <span class="persName">Dorus</span> .I. si grant sonmeil que il dist : « Ha ! Abylon, sire compains, a dormir me couvient.
         » « Sire, dist Abylon, fere le poez. » « Sire, dist il, si ferai je hardiement a la
         foy Dieu et a la vostre. »
         805 <i><span class="c">A</span></i>donc descendi <span class="persName">Dorus</span>, et Abylon prist le cheval en sa main et demoura ou sien. <span class="persName">Dorus</span> se coucha sous .I. arbre ou il fu moult tost endormis. Et en ce avint que les .II.
         chevaliers qui s’estoient partis d’Abylon quant il presenta son cheval a <span class="persName">Dorus</span> vindrent cele partie, aussi conme par aventure, qu’il avoient ouy le son du moiennel
         que <span class="persName">Dorus</span> avoit sonné. Et quant Abylon les oi venir, si est trait ensus de <span class="persName">Dorus</span>. Et quant i l’ont aperceu, il sont venus a lui, vousist ou non. Quant Abylon les
         vit, si vint contre eulz aussi com s’il en eust grant joie que il les reconnut moult
         bien. Lors a enquis li .I. a l’autre conment il avoient esploitié. Cil distrent que
         toute la nuit il avoient esté sus et jus ne onques puis il n’avoient trouvé rien qui
         lor eust aidié fors ce qu’il avoient oï le moyennel a qui son il estoient venus. «
         Alez, dist Abylon, par cest assens, et la trouverez une abbaÿe ou mon seingneur Pelyarmenus
         est, car si n’avez vous que cest deable <span class="persName">Dorus</span> est iluec, lui tiers, et s’i nous trouvoit ja ci endroit, il nous seroit mal encontre.
         » « Et conment dont ! dist l’un [f.45] des .II. Dont vous vient ore ici le cheval
         mon seingneur ? » « Trop atendriez l’aventure du savoir, dist il. Mes tant dites a
         mon seingneur que je sui auques en la voie de la besongne asouvir que il m’avoit dite.
         »
         806 <i><span class="c">L</span></i>ors n’ont plus cil iluecques atendu, ainz se sont mis a la voie au plus tost que il
         porent. Si devez savoir que moult est l’onme plain de grant vertu qui a loiauté en
         soy. Or sont ore assez de chevaliers qui voudroient dire qu’il seroient pou d’onmes
         qui eussent convoitié la destruiction d’un tel honme pour aquerre un pou d’avoir a
         leur seingneur. Mes cilz ne couvoita fors que il peust mettre le preudonme a sauveté.
         Si fu iluec tant que <span class="persName">Dorus</span> ot tant dormi et si forment que i li fu avis en son dormant que <span class="persName">Helcanus</span>, son frere, li estoit venus devant, aussi conme vestu d’une pourpre d’or estelee,
         et li sembloit qu’il estoit en une compaingnie d’angels et estoit plus bel que il
         ne l’ot onques veu. Si li disoit : « Frere, or vous coviengne de ceste guerre, car
         j’en ai tant fait que je n’en puis plus, car il me couvient aler en une region dont
         jamés ne me verrez devant au grant jour espoentable. A cel saint jour que le grant
         mestre tendra son jugement, et la iert rendu le droit jugement de nostre droit contre
         le droit Pelyarmenus, nostre frere. » Et atant se part <span class="persName">Helcanus</span> de <span class="persName">Dorus</span>, son frere, si conme il i ert avis en son dormant.
         807 <i><span class="c">E</span></i>n ceste vision s’esfrea moult <span class="persName">Dorus</span>. Si s’est esveilliez moult tristres et moult dolens. Lors si sailli sus, si vit Abylon,
         si le hucha, et il vint a lui. Et <span class="persName">Dorus</span> li demanda se il avoit guieres dormy, et Abylon li dist: « Sire, nennil. Qu’a vous (sic),
         qui me semblez effreez ? » « Amis, dist il, je monterai, et puis si savrez que je
         vous dirai. » Adont monta <span class="persName">Dorus</span> sus son cheval. Lors se sont iluec arresté, ainz se sont mis a la voie. Et dont dist
         <span class="persName">Dorus</span> : « Amis, je ai veu une avision en mon dormant qui m’a mis en mon grant esfroy. »
         « Ce n’est que tout bien, dist Abylon, se Dieu plest, car nul ne doit avoir en songe
         que seurté de tout bien. » Lors li a conté <span class="persName">Dorus</span> ainsi conme i li estoit avenu en son dormant.
         808 <i><span class="c">Q</span></i>uant Abylon l’ot entendu, si vit par son songe et par experiment de la lune que <span class="persName">Helcanus</span> estoit occis et mis a mort, mes il ne li volt pas iluec despondre (sic), ainz li
         dist : « Sire, ne doutez ja de ce, car il ne puet avenir que vous n’aiez par temps
         bonnes novelles. » « Par foy, dist <span class="persName">Dorus</span>, onques mes n’oï parler de tele aventure, jour de ma vie, conme de la battaille que
         nous eusmes a la journee d’ier. Car je n’oï de nulle partie nouvelles que mes compaignons
         sont devenus. » Lors li conta Abylon conment cil dui chevalier furent venus a lui
         et conment il s’en delivra pour toutes aventures. « Par foy, dist <span class="persName">Dorus</span>, Abylon, biaus dous amis, je sé bien, se vous me vousissiez avoir trahy, que je ne
         fusse pas ici. Et sachiez que je seroie moult liez se je ja jour de ma vie vous pooie
         rendre le guerredon de la compaingnie et du servise que vous m’avez fait. » « Sire,
         pour Dieu, dist Abylon, ice me dites pourcoi ce est que je n’ai oï nullui de vostre
         compaingnie sonner ne cor ne moyennel par coi aucun de vous feussiez ensemble ravoié.
         » « Abylon, dist <span class="persName">Dorus</span>, de ce n’en poez vous mes se vous le dites. Mes de ce soiez certains que,  a l’eure que je me mis ier aprés vous, je avoie le meilleur cor du paÿs et je ne
         vueil le vostre sonner pource que il me sembleroit aucune raison estre. Car se aucun
         de vostre gent venoient au son, je ne me pourroie tenir qu’en aucune maniere ne me
         preisse a eulz ou eulz a moi, par quoi il vous anuiast. » « Sire, ce dist Abylon,
         cel a esté le mien avis, car oncore (sic) ne vousisse je pour grant chose que ces
         .II. chevaliers vous eussent seu en tel point conme vous estiez. » « Il m’eussent
         tué, dist <span class="persName">Dorus</span>, a leur pooir ! » « Ce ne dis je pas, dist Abylon, ainz en eust tel chose esté dite
         dont nul autre que je n’en savroit parler. »
         809 <i><span class="c">M</span></i>oult longuement on (sic) chevauchié les .II. chevaliers, qu’il n’ont trouvé chose
         qui les embelisist. Et ce ne fu pas moult grant merveille, car, aussi conme vous avez
         oÿ, cil qui faisoient leur chace, ainsi conme je vous ai conté, il en y ot de tieux
         qui folement la firent. Et par folement enchaucier il en furent mort, et par maleur
         les autres le firent en telle maniere que il les mistrent a mort, vousissent ou non.
         Mais li contes n’en fait ore pas autre mencion pource que trop y avroit a dire avant
         que je venisse au principal de la bataille. Si m’en vueil ore outre passer au plus
         briefment que je pourrai sanz corrompre la matire et vueil reperier au plus souffisant
         de ceus qui avoient fet la chace aprés <span class="persName">Dorus</span>.
         </p>
      
      
      <h1><span class="headNum">[]</span> Ci endroit revient le conte a <span class="persName">Hayno</span>,
         le bon chevalier qui si bien le fist conme nulz le pot faire, 
         conme cil qui aloit querant <span class="persName">Dorus</span>.</h1>            
      
      
      
      
      <h2><i><span class="figDesc">Enluminure sur 1 colonne (d) et 12 UR.
               <span class="persName">Hayno</span>, à cheval en armes rouges à motifs blancs, 
               à la recherche de <span class="persName">Dorus</span>.
               </span></i></h2>
      
      
      <p><span class="paraNum">[810]</span> <i><span class="c">E</span></i>n ceste partie dist li contes que <span class="persName">Hayno</span>, dont vous avez oï desus, ne chaça pas les siens en vain, car, aussi conme je truis
         el conte, le levrier qui est afaitié au lievre prendre ne se preuve mie miex quant
         il voit que sa beste est pres de la garenne et il a paour que elle ne li eschappe
         : adont s’esforce tant que il li tolst son refui et le demainne, si que par force
         le prent. Tout aussi fist le bon chevalier, car avant que il tirast son frain en ot
         il .VI., et ses compaingnons .XII., et les autres s’en eschaperent, qui occistrent
         leurs anemis, et les autres se ralierent au mieux que il porent et par le son de lor
         moyenniaus.
         811 <i><span class="c">H</span></i>ayno, qui la seue chace avoit faite et qui avoit le jour moult pené a ce qu’il peust
         sormonter ses anemis, fu moult ataint du grant travail que il avoit le jour eus, mes
         il ot greingneur pitié de son cheval que de lui. Adonc descendi a pié et trouva son
         cheval moult forment navré, si que il vit bien qu’il ne pot pas longuement durer.
         Lors conmença a sonner .I. cor moult aigrement, si que aucuns de ceus de sa compaingnie
         l’oïrent, si que des .X. en vindrent les .VI. a lui. Quant il furent ensemble, si
         ont  demandé de <span class="persName">Dorus</span>, que il avoient veu venir a leur secours, mes il n’i ot nul qui nouvelles en seust.
         Dont ont sonné et resonné tant que pour leur compaingnon que pour <span class="persName">Dorus</span> que, se il les oïssent en aucun lieu ou il fussent, que il ne venissent a eulz, fust
         pour bataille ou pour aucune chose. Mes riens ne leur vaut, car en ce point de adonc
         li estoit son cheval mort et avoit fet escu et targe de sa selle, si conme vous avez
         oï el conte. Et d’autre part, il estoit trop loing d’eulz. Et avecques tout ce avoit
         il assez d’autres ententes. Et encore d’autre part li estoit la voie contraire, si
         que il furent iluec moult longuement, dont il avint que les autres .V. qui estoient
         venu en la bataille avec <span class="persName">Dorus</span> se rassemblerent jusques a .III. et li autre dui furent mort en la chace. Et des
         autres .X. aussi conme par aventure vindrent a eulz les .II., et li tiers fu ocis
         par moult grant male aventure, que, quant il cuida estre mis au desus de sa besongne,
         si li failli son cheval, et iluecques fu occis aussi conme par defaute, car il ne
         pot recevoir les cox que il gitoit a lui. 
         812 <i><span class="c">C</span></i>il dui et les autres .III. se rassemblerent aussi conme par aventure. Et ainsi conme
         je vous ai conté desus conment <span class="persName">Hayno</span> avoit fet a soi et a ses compaingnons changier leur connoissance qu’il ne feussent
         conneu de lor anemis, si que, quant ces .II. virent ces .III., il sachierent leurs
         frains et osterent leurs hyaumes, car li autre estoient venu avec <span class="persName">Dorus</span>. Dont distrent li dui : « Biau seingneurs, n’aiez doute de nous ne nous de vous,
         car nous sonmes touz a .I. seingneur. » Lors se sont asseuré les uns des autres et
         ont cont[exponctué/début]r[exponctué/fin]é les .II. conment  <span class="persName">Hayno</span> leur compaingnon avoit fet prendre les des connoissances a ceus que il avoient premiers
         occis.
         813 <i><span class="c">A</span></i>inssi se mistrent li .V. en une compaingnie et puis quistrent lor compaingnons, et
         meismes <span class="persName">Dorus</span> queroient il sus touz les autres. Si se departi les .V. des .III. des autres .II.
         et vindrent aussi conme par cheance a l’abeÿe dont j’ai desus parlé. Et cilz .III.
         furent cil qui avoient enquis du chevalier vermeil au <span class="rs">lyon</span> d’or billeté, si que, quant il n’oïrent en l’abeÿe fors que l’en lor dist aussi conme
         pour delivrance de eulz que il avoit passé parmi la forest a moult grant haste. Et
         quant il oïrent ce, si cuidierent que ce fust verité et se mistrent arriere hors de
         l’abbaÿe et vindrent a leur .II. compaingnons pource que il vodrent chevauchier plus
         seuremen (sic) en la queste de <span class="persName">Dorus</span>.
         814 <i><span class="c">C</span></i>este queste fu moult contrere, car, aussi conme il avint, il alerent contre poil et
         contre lainne, si que toute la nuit furent cil que vous oez en tel painne de leurs
         amis que il ne se porent autrement ravoier que vous oez de ci tant que ce vint aussi
         conme sus le jour que <span class="persName">Dorus</span> chevauchoit moult penssis et avoit le cuer a moult grant meschief de l’avision qu’il
         avoit veue en son dormant. Et si ne s’en osoit pas bien descouvrir a son compaingnon.
         Et en cel anuy dist il : « Ha ! Abylon, biau dous amis et dous compains, il ne plest
         pas a Nostre Seingneur que nous puissons venir en lieu ou nous puissons oïr novelles
         de ce que nous voudrions oïr. Et vraiement, il n’est si grant folye conme de folement
         enchaucier et conme de lessier sa compaingnie en tel affaire. Mes nul cuer courroucié
         si ne puet estre bien sené et l’un jour estre pere et l’autre parrastre. » « Sire,
         dist Abylon, ainsint [f.46] est il. Mes il me semble ainsint conme je puis veoir que
         encore n’avez vous trouvé nul parrastre en lieu ou j’aie esté. » « Par mon chief,
         dist <span class="persName">Dorus</span>, vous avez voir dist. Mes je ne sé conment il m’en avendra d’ore en avant. Je vueil
         sonner .I. mot, ou vous sonnerez. » « Metez ça, dist Abylon. Je son<span class="persName"><span class="persName">Nera</span></span>i. » Atant il prist le cor et le mist a sa bouche et a sonné si haut que une luye
         en touz sens en ala l’oÿe. [biffé/début]Dayno[biffé/fin]
         815 <i><span class="c">D</span></i>ayno et ses compaingnons ont entendu le son, si mist le sien cor a sa bouche et a
         sonné de grant vertu .II. mos que bien le pot on oïr de loing, car avis lor fu que
         cil que il avoient oï estoient moult loing, et sanz faille si estoient il. Mes a leur
         son ne connurent il les uns des autres. Et nonporquant n’i ot celui qui moult ne couvoitast
         a venir li uns a l’autre tant plus pour oïr nouvelles que por bataille avoir. Ceus
         de la partie Pelyarmenus avoient oï et l’un et l’autre son. Si connurent les .II.
         parties et sorent bien que le gros iert de la partie <span class="persName">Dorus</span> et li autre d’Abylon. Lors se mistrent vers le son Abylon moult esforcieement, et
         li jours conmença a aparoir. Si se sont moult efforcié de venir a lui, mes ce leur
         fu contraire que li dui se sont entraprochié, car il venoient cele part ou il avoient
         oï Abylon, si que par ceste reson s’eslongnoient cil d’Abylon et les autres se sont
         entraprochié. Si avint que l’une partie et l’autre orent tant alé que <span class="persName">Hayno</span> a resonné .II. mos, et <span class="persName">Dorus</span> enquist a Abylon que il ne li celast pas se il connoissoit ce son. Cil dist que nennil.
         « Et tout aussi ne le connois je pas », dist <span class="persName">Dorus</span>.
         816 <i><span class="c">D</span></i>ont s’apenssa Abylon d’un grant sens et d’une parfaite cortoisie et dist : « Sire,
         moult plus de  gent me connoissent que il ne font vous. Et d’autre part, je me puis miex moustrer
         a eulz sanz peril que vous ne faites. Si dem(our)r-rez (sic) ci endroit tant que je
         aie veu qui il sont. » « Abylon, dist <span class="persName">Dorus</span>, moult faites pour moi ! » Atant se mist Abylon devers le son <span class="persName">Hayno</span>, mes il estoit encore moult matin. Si n’arresta tant qu’il vit ceus parmi une bele
         lande. Si li fu avis et bien li sembloit que ce fussent cil qui contre eulz avoient
         esté, ainsi conme vous avez oÿ. Mes toutes voies ne savoient il que pensser se ce
         furent il ou non, car tant estoient leur cotes harigotees et despeciees qu’il n’i
         avoit se pou non de connoissance par coi on les peust connoistre. Mais nonpourquant
         vint il vers eulz, aussi conme se il cuidassent : « Je ne vueil pas que vous cuidiez
         je ne vueil autre chose que bien. » Cil de l’autre part virent Abylon venir, si ne
         se vodrent pas mettre contre lui pource que il fu tout seul. Mais il sorent bien que
         ce fu cil qui avoit corné, conme cil qui encore tenoit le cor en sa main. Et quant
         il vint a eulz, si les a saluez, mais il ne li rendirent pas son salu, ainz parla
         cil <span class="persName">Hayno</span> et dist : « Quelles novelles, biau sire ? »
         817 <i><span class="c">A</span></i>bylon, qui maintenant connut leur volenté, dist aussi conme pour eulz tempter : «
         Sire, je ne cuide savoir autres nouvelles que, se vous les saviez, que vous en deussiez
         pis valoir. » « De ce poez vous estre liez, dist <span class="persName">Hayno</span>. Or ça ! Dites nous queles nouvelles vous savez par quoi nostre vie puist estre sauvee.
         » « Et conment, biau sire, queles nouvelles devez vous oÿr ? Sachiez que je voudroie
         mourir en la piece de terre avant que je ne vous feusse aidant a vostre honneur  sauver ! » « C’est faus ! dist <span class="persName">Hayno</span>. Car tu es des chevaliers Pelyarmenus. » « Autresi estes vous, dist Abilon, a mon
         avis. » « Tu mens ! dist <span class="persName">Hayno</span>. Ja verras tu conment il est amez de nous ! » Lors vint vers lui et l’eust occis
         quant il dist : « Vassal, ne me touchiez tant que vous sachiez miex qui je sui. »
         « Or di donc ce que tu veuls dire, car nous sonmes chevaliers au preus <span class="persName">Helcanus</span> et alons querant son frere, <span class="persName">Dorus</span>. Et se il estoit ainsi que tu nous seusses dire bonnes nouvelles, ta mort seroit
         respitiee ; et se ce non, il te couvient tout maintenant morir. » « Biaus seingneurs,
         dit il, ja orrez telz nouvelles conme je vous mosterrai. » Atant a mis son cor a sa
         boche et a sonné .II. mos aussi conme pour <span class="persName">Dorus</span> apeler, mes il n’ot pooir de ouir, ainsi com je le truis el conte.
         818 <i><span class="c">V</span></i>ous avez bien entendu, ainsi conme je vous ai dit desus, conment les .VI. chevaliers
         avoient entendu Abylon et venoient au son du moyennel, et tant qu’il choisirent la
         trace de leurs chevaus, ainsi conme il chevauchoient par la forest, car il estoit
         ja jour par quoi il aperçurent qu’il avoient nouvellement passé. Si se mistrent aprés
         eulz a esperon brochant et se hasterent tant qu’il troverent <span class="persName">Dorus</span> qui atendoit Abylon, si conme j’ai dit desus. Quant il ont choisi, si ont veu le
         cheval Pelyarmenus. Il vindrent vers lui, et il les vit venir, si cuida maintenant
         que ce fussent de ceus qui eussent sonné. Et que fist il ? Il sot bien que ce n’estoit
         pas des siens, si vint conme senglier vers eulz, et il ont receu conme senglier devant
         et derrieres et encoste neis cil qui avoit cuer et hardement et valeur ne leur volt
         pas eschaper, ainz s’est  a eulz acointiez en tele maniere que il en mist a terre .III., dont le plus hestié
         n’ot pooir que il montast desus cheval. Et les autres .III. s’efforcierent a ce que
         il le cuidierent mettre a merci sanz mettre a mort le cheval sus quoi il seoit. Mes
         cil, qui avoit esté en maint autre peril, s’efforca en tele maniere que maint aineus
         cox recut et donna, si que en la fin occist le quart. Et lors virent li autre dui
         que il n’i avroient duree, si se retrairent arriere petit et petit et tornerent en
         fuie, li .I. ça, li autre la.
         819 <i><span class="c">Q</span></i>uant <span class="persName">Dorus</span> vit que il jouoient de tel gieu, si ne volt pas faillir a l’un. Il se mist aprés
         le miex monté et se mist a la voie de merveilleuse vertu, et cil s’embati aussi com
         par aventure en .I. chemin par la forest qui estoit et grant et large et bien couvenable
         a ce que il ne grevoit riens as chevaus qu’il eussent lor cors a lor volenté. Cil
         qui devant s’en aloit ne s’aseure pas de celui qui le chaçoit, l’espee ou poing toute
         senglente du sanc de ses compaingnons qu’il avoit lessiez, ainsi conme vous avez ouy.
         <span class="persName">Dorus</span> le huchoit de fois en autres : « Retourne toi, fuiant a honté, et si reviens derriere
         a ton honneur ! » Cil qui n’avoit cure de son sermon aloit touzjours devant lui, conme
         cil qui avoit cheval a sa volenté. Et le <span class="persName">Dorus</span> (sic) ne fu pas a ce tourné, car trop avoit esté grevé. Si le conmença a eslongnier,
         dont <span class="persName">Dorus</span> issoit a bien pou de son sens. Mes il ne volt lessier, conment que il alast, que
         touzjours n’alast aprés. Dont i li avint de ceste chose une aventure telle conme je
         vous dirai. Cil qui ainsi s’en aloit devant vit un chastel ou costé d’une montaingne,
         aussi conme dehors le chemin. Il entra en une voie de cel assens et tourna cele part, et <span class="persName">Dorus</span> aprés. Si leur avint que, quant il orent celui chastel aprouchié, que une pucele
         iert aus fenestres de la haute tour, qui vit le chevalier venir fuiant aussi conme
         vous avez oï. Cele, de si loing conme elle le vit venir, li hucha en haut : « Ha !
         chevalier qui mestier as d’aide, viens a moi a garant, que ja cil qui te chace ne
         sera ja si hardi qu’il te face ceens nul mal ! » Ceste parolle oï li uns et li autres,
         car cele si ot une si haute vois que bien la pot on oïr de loing.
         820 <i><span class="c">Q</span></i>uant <span class="persName">Dorus</span> ot oÿ et veu la pucele, si sot bien que li chevaliers iert venus a garant. Si ne
         sot que faire de plus avant enchaucier. Lors sacha son frain et volt retourner quant
         cele hucha en haut : « Et conment, sire chevalier ! Avant vous couvient venir por
         avoir droit du chevalier, se il vous a aucune chose mesfet ou vous a lui. » Adonc
         ne pot <span class="persName">Dorus</span> retourner por nule honneur, ainz s’en vint vers le chastel aussi conme en doubte.
         Cil qui devant vint ne sot si tost venir que il ne trouvast la pucele enmi la court,
         et avec lui mainte belle damoiselle. Cil descendi a si grant haste de son cheval et
         vint a la pucelle et li dist : « Damoisele, je vieng a vous a garant, car vez ci <span class="persName">Dorus</span> de Costentinoble, qui m’ocirra se vous ne me garantisiez contre lui. »
         821 <i><span class="c">Q</span></i>uant la pucele entendi cest afaire, si ne fu onques mes si liee dame ne damoisele,
         et ne pot respondre de joie, ainz s’en vint encontre <span class="persName">Dorus</span>, qu’ele vit entrer en la porte, et li dist si haut conme ele pot : « Biau sire <span class="persName">Dorus</span>, je vous desirroie a veoir ceens ! Or ai je tant atendu que aventure vous y a amené.
         Et de ce loe je celui qui nous a fet naistre. »  En ceste parolle descendi <span class="persName">Dorus</span> de son cheval au plus tost qu’il pot et osta son hyaume de son chief et vint a la
         damoiselle, en l’une main son hyaume et en l’autre s’espee toute nue, et li dist :
         « Damoiselle, je vous salu. Et ne me sachiez nul mal gré du chevalier se je le chaçoie,
         car il m’eust pieça afolé ou mort se je ne me fusse deffendu. Mes il m’est avis, puisqu’il
         est venus a garant, que bien le poez garetir (sic). » « Sire, dist elle, ainz vous
         ferai avoir vostre droit de lui quant j’en savré la verité. »
         822 « <i><span class="c">D</span></i>amoiselle, dist <span class="persName">Dorus</span>, or ne vous anuit pas, car par lesir le vous pourrai je bien dire ou le chevalier
         qui ci vous demourra, car aler me convient a la bataille ou je lessai mon frere des
         ier entour heure de nonne. » « Sire, ce dist ele, puisque je vous tieng ceens, vous
         n’en avez pooir du departir sanz mon gré ! » Atant conmanda la pucele le pont a lever
         et conmanda a chascun de touz ceus de leenz sus quanque il pooit meffaire que nul
         n’en issist hors ne n’entrast se ele ne le conmandoit.
         823 <i><span class="c">Q</span></i>uant <span class="persName">Dorus</span> entendi ce, si fu tout esbahy et dist : « Ha ! franche pucele, gardez que vous ferez,
         car se ne pourroit estre pour tot l’empire que vous me retenissiez outre mon gré !
         » « Sire, dist ele, n’aiez doubte que vostre frere a la bataille vaincue et mis au
         desous de ses anemis. » Quant <span class="persName">Dorus</span> oï ce, si cuida que elle deist voir et fu mout joians et dist : « Ma douce damoiselle,
         dont poez vous fere de moi vostre volenté. » « Si ferai je », dist elle. Atant prist
         la pucele <span class="persName">Dorus</span> et l’enmena ou palais amont et d’iluec en sa chambre, qui estoit si belle et si noble
         que il fu avis a <span class="persName">Dorus</span> que il en jour de sa vie n’eust esté en si [f.47] biau lieu. Iluec le fist la pucelle
         desarmer, vousist ou non, et le trouva moult navré en plusseurs lieus. Si dist la
         pucele pour lui plus decevoir : « Biau sire <span class="persName">Dorus</span>, ne cuidiez pas que, se Dieu ne vous eust ceens amené, que vous ne feussiez mors.
         De telz plaies truis je sus vous, se vous eussiez plus atargié .I. jour. » Damoisele,
         dist il, dont m’amena Nostre Sire ceens. » « Voir avez dit », dist ele. Et puis a
         dit em bas, si que nuls ne l’oÿ : « Ce ne direz vous pas avant que vous m’eschapez
         ! » Lors conmanda a une seue sereur qui estoit mainsnee de lui qu’elle li aportast
         un ongnement que ele li avoit baillié l’autre jour. La pucelette entendi sa sereur,
         si fu moult tristre et moult dolente, mes elle n’osa contredire ce que ele demanda,
         ainz vint en une garde robe, si ouvri .I. escrin, si en traïst hors une boiste de
         voirre ou il ot pendu .I. brief qui disoit : « Ce est ongnement a ami (sic) ». « Ha
         ! fausse mauvesse, dist elle, pourcoi voulez vous fere le meilleur chevalier du monde
         et le plus redoutez vivre en languissant ? Je (sic) n’a il courpes en la mort mon
         aÿeul, ainz est grant traÿson que vous voulez faire. Et ja Dieu ne m’eïst quant pour
         moi avra ja mal tant que je l’en puisse garder ! » Et lors prist le brievet et le
         destacha, puis prist une autre boiste la ou il avoit .I. brievet pendu qui disoit
         : « Icest ongnement est a compaingnon ». Lors a ces .II. briez changiez et transportez
         de l’une boiste en l’autre, car pour la reson de ce que les boistes estoient semblables
         i furent les briez mis.
         824 <i><span class="c">D</span></i>ont revint la pucele arriere et aporta la boiste et la bailla a sa suer, qui la prist
         et  et (sic) la moustra a <span class="persName">Dorus</span> et dist : « Or esgardez a cest escript et veez que il a dedenz. » Dont vit <span class="persName">Dorus</span> que il ot ou brief escript : « Cest ong-gnement (sic) a ami ». Si dist : « Damoiselle,
         je voi bien que il me covient de vous faire ma grant amie. » « Sire, dist elle, pour
         ce vueil je que vous m’en couvenanciez avant que je i mette cure que vous ne vous
         departirez de moi sanz mon congié. » « Damoiselle, dist il, mes que vostre congié
         ne me tourne a confusion, et je le vous ai en couvent. » « Sire, dist elle, vous tendrez
         a confusion ce qu’il vous plera, mes vous m’en couvenancerez ma requeste. Et ce se
         non, je ne vous prendré pas en cure. Et d’autre part, vous ne vous poez partir de
         moi sanz mon gré. » « Damoisele, dist il, et je l’otroi. » Atant reversa la pucele
         ses plaies d’une part et d’autre et li oint si bien conme il couvint, puis referma
         la boiste et dist : « Sire, or soiez asseur, car avant tiers jour savrez vous se je
         sui amie. » Lors rebailla la boiste a sa sereur et li dist : « Alez et si m’aportez
         l’autre. Et nonpourquant, metez ça ceste et si m’aportez [exponctué/début]de[exponctué/fin]
         l’autre, que vous trouverez semblable a ceste, car li dui chevalier ne sont pas touz
         d’une complexion, si leur couvient avoir divers ongnemens. » Cele s’en revint en la
         garde robe, moult corrouciee, et li couvint prendre la boiste que elle avoit changiee,
         vousist ou non, et vint devant sa sereur et li bailla. « Sire, dist elle a l’autre
         chevalier, savez vous lire ? Tenez et regardez qu’il a ici escript. » Cist regarda
         le brief et dist qu’il y avoit escript : « Ce est ongnement a compaingnon ». Et lors
         li dist cilz : « Damoiselle, moult vous doi amer et faire pour vous  se mestier en aviez. » « Mestier en ai je, dist elle, car il vous couvendra fere
         ma requeste, se vous voulez que je mette cure en vous. » « Et je le ferai, dist il,
         que je le doi bien faire. » Lors li a cele ses plaies ointes au miex que ele pot et
         puis revint a sa sereur et li dist : « Va et reporte ces boistes en sauf. » Et elle
         si fist et remist arrieres les boistes si conme elles devoient aler. Lors revint arriere
         et trova que les chevaliers estoient vestus de robes a leur mesure. Dont s’en vint
         a <span class="persName">Dorus</span> et li dist, si que sa sereur ne s’en apercut pas : « Sire, je vous pri que vous faciez
         la plus mate chiere que vous pourrez, car je vous en dirai bien encore anuit le pourquoi.
         » Lors ot <span class="persName">Dorus</span> merveille de ceste chose, mes il ne volt pas lessier que il ne feist le conmandement
         de la pucelette, que il vit moult bele et moult gente a touz endrois, et sa suer parloit
         a l’autre chevalier, qui fesoit moult mate chiere, mes il se reprist du plus que il
         pot pour la pucelle, qui voloit savoir conment n’en quele maniere <span class="persName">Dorus</span> s’estoit a lui pris. Cil li respondi et dist: « Ma damoiselle, il n’afiert pas ore
         que vous le sachiez de par moi, car vous le savrez bien de <span class="persName">Dorus</span>, qui ceens vous demourra. Si l’en metez a raison. » « Si ferai je », dist elle. Lors
         les mist entreus .II. ensemble a reson et leur dist : « Il me couvient savoir l’aventure
         de vous .II. conment vous estes ainsi ceens ensemble. » « Par ma foy, dist dont <span class="persName">Dorus</span>, de ma partie vueil je bien que vous le sachiez. » Lors li conta tout ainsi conme
         il li estoit avenu de la compaingnie Abylon et conment il avoit esté trouvé seul,
         ainsi conme je ai dit ou conte. L’autre chevalier respondi ainsi conme je ai desus
         dit conment il estoient venus a la vois du cors qu’il avoient oÿ tant que  il la trouverent.
         825 <i><span class="c">Q</span></i>uant <span class="persName">Dorus</span> ot celui oÿ, si fu moult joiant pource qu’il n’ot plus Abylon en soupeçon, car devant
         avoit il douté que il ne le vousist traÿr. Si dist : « Jamés n’avrai joie jusques
         adonc que je savrai nouvelles de lui, que il est loial chevalier. Par foi, dist il,
         loial chevalier est il voirement. » « En non Dieu, dist la pucele, je le vueil veoir.
         » Lors conmanda que les tables fussent mises, et on si fist. Si ont beu et mengié
         tout a leur volenté. Et aprés mist la pucelle le chevalier a raison et li dist : «
         Il vous couvient aler en la queste d’Abylon, et l’amenez a mon seingneur, qui ci est,
         et li distes qu’il n’a pooir de soi partir de ceens jusques a tant qu’il i vendra.
         »
         826 <i><span class="c">D</span></i>orus, li hardis chevaliers, si respondi a ce et dist : « Ha ! franche damoiselle,
         conment porroit a ce venir ? Car espoir ne pourroit il estre trouvé. Et ainsint cuideroient
         mes amis que je feusse mort et perdu, conme celui qui n’avroit riens valu en cest
         afaire. » « Sire, dit elle, souffrez vous, car, s’il ne vient anuit ou le matin, aler
         vous em pourrez quele part qu’il vous plera. » Lors ne li valut riens chose que il
         peust dire. Si prist la pucele le chevalier et le fist armer moult tost et li demanda
         : « Sire, conment pourrons nous esploitier de <span class="persName">Dorus</span>, que je tieng ceens, qui je vueil que jamés ne s’en puisse partir sain ne hestié,
         conme cil qui sa mere fist mon aÿel destruire ? Mes pour ce ne vueil je pas que l’en
         sache qu’il soit ceens, car la chose si pourroit si aler que, se l’en li savoit, que
         je ne le voudroie pas (sic). Et pource que je vueil la chose desvoier, vous emporterez
         sa cote a armer et la metrez en aucun lieu ou il ait eu mortalité de gent toute despanee et mal atyree, par quoi l’en cuideroit qu’il ait esté entre ceus qui l’aient ainsi
         atyrié. »
         827 <i><span class="c">A</span></i>insi conme cele le devisa le fist le chevalier en tele maniere que, quant il ce fu
         partis du chastel et mis en son chemin arriere, aussi conme il li plut miex, la pucelle
         fist une merveilleuse chose, car ele fist la pierre forbatre du grant chemin qui venoit
         a son chastel et planter de bois, si que par nule aventure y peust jamés revenir que
         cil y peust rassener qui a telle heure s’en estoit partis que il morut dedenz le tiers
         jour aprés. Mes li contes repaire ci a Abylon, qui avoit sonné le cor, si conme vous
         avez oÿ devant, pour <span class="persName">Dorus</span> apeler, qui en tele maniere se deffendoit, conme desus est dit.
         </p>
      
      
      <h1><span class="headNum">[?]</span> Ci devise conment <span class="persName">Abylon</span> 
         perdi <span class="persName">Dorus</span> et ainsint que <span class="persName">Hayno</span>
         le retint por savoir qu’il estoit devenus, 
         et devise conment <span class="rs">la damoiselle</span> avoit detenu <span class="persName">Dorus</span> 
         en <span class="rs">son chastel</span>.</h1>
      
      
      
      <h2><i><span class="figDesc">Enluminure sur 1 colonne (e) et 12 UR.
               <span class="persName">Dorus</span> mené par la main par 
               <span class="rs">une damoiselle</span> dans son <span class="rs">château</span> 
               pour l’y détenir. 
               </span></i></h2>
      
      
      <p><span class="paraNum">[828]</span> <i><span class="c">C</span></i>i endroit dist li contes que, quant A-bylon vit que quant-Abylon vit que (sic) <span class="persName">Dorus</span> ne venoit, si en ot moult grant merveille, et tout aussi ot <span class="persName">Hayno</span> et ses compaingnons, qui ont maintenant cuidié que cil n’apelast gent fors que pour eulz mal mettre et trayir. Si ont maintenant choisi l’un de
         ceus qui demorez estoit des .VI. chevaliers dont <span class="persName">Dorus</span> chaçoit l’autre, ainsi conme vous avez oÿ. Cil, qui tout estoit espoentez de la doubte
         que il avoit que <span class="persName">Dorus</span> ne le suivist, en vint par sa bonne aventure fuiant entre ceus qui iluec estoient.
         Si l’ont saisi de toutes pars et li ont enquis avant que il feissent pis qu’il avoit,
         qui si fuioit et nulz ne le chaçoit. « Ha ! biaus seingneurs, pour Dieu merci, j’ai
         eu doubte et paour d’un chevalier qui nous .VI. a mis a destruicion qu’il n’en y a
         nul eschapé fors que moi. » « Conment ! dist <span class="persName">Hayno</span>. Di nous en quel lieu tu lessas celui de qui tu parolles et se tu sez qui il est.
         » « Ha ! biau seingneurs, dist Abylon, ce est <span class="persName">Dorus</span>, que je vous ai apelé. Et je cuidoie qu’il deust estre venus a mon apel. »
         829 <i><span class="c">Q</span></i>uant <span class="persName">Hayno</span> et ses compaingnons ont celui entendu, si furent tuit esbahi, si sont venus cele
         part ou Abylon avoit lessié <span class="persName">Dorus</span> et ont trouvé le martyre qu’il avoit fet, ainsi conme j’ai desus dit. Ceste aventure
         fu auques merveilleuse aus compaingnons, si ne sorent a quoi entendre pour savoir
         premierement nouvelles de leur seingneur, tant que Abylon les apela et dist : « Ne
         cuidiez pas, biaus seingneurs, que je ne vueille mourir entour vous, mes que vous
         sachiez avant ce que je vous conterai, conment n’en quele maniere je sui venus a vous,
         ainsi conme vous avez veu. » « Il n’est pas temps, dist <span class="persName">Hayno</span>, de lonc conte oïr, ainz vueil aler avec celui qui n’a guieres d’amis avec lui, ainsi
         conme j’entens. Et biaus seingneurs, soiez sesis d’eulz tant que vous aiez oï autres
         nouvelles de ce que tous alez querant. » [f.48]
         830 <i><span class="c">A</span></i>tant se parti d’eulz <span class="persName">Hayno</span>, lui tiers, et cil sont iluec demouré qui ne vodrent oïr Abylon, qui tout ainsi leur
         conta conme il a esté dit devant ou conte, conment il s’estoit acointié de <span class="persName">Dorus</span> et li avoit tenu compaingnie jusqu’a tant qu’il estoit venus a eulz. Quant il ont
         entendu Abylon, si n’i ot nul quil ne deist : « Voirement se moustrent li bon gentil
         cuer ou que il soient ! » Lors li offrirent touz honneur et servise pour l’amour de
         leur seingneur, que il moult devroit estre son anemy qui vilonnie li feroit. Et a
         l’autre chevalier ont il enquis conment il s’estoient pris a <span class="persName">Dorus</span> en tele maniere. Il dist : « Biau seigneurs, pour Dieu merci, chascun doute la mort,
         et la doit on fouir tant conme l’em puet. Voirs est que je sui eschapez de <span class="persName">Dorus</span>, le chevalier doubté, et m’en ving a garant a vous pource que je cuidai que vous
         feussiez de nostre gent. Or est ainsi que je me sui embatus entre vos mains, si poez
         de moi fere vostre volenté, car voirs est que entre vous .VI. chevaliers a la vois
         et au son de vostre compaingnon qui ci est nous meismes a la trace de lui et de son
         compaingnon. Et quant nous eusmes tant suivi que nous trouvasmes le chevalier douté,
         il nous couvit (sic) en autelle maniere que, se nous ne feussions que nous dui, si
         nous fu avis qu’il n’avroit vers nous duree. Si nous combatismes tant que les .IIII.
         des nostres si furent mors avant que moi ne mon compaingnon departissions de la bataille,
         ainsint conme vous poez veoir.
         831 <i><span class="c">Q</span></i>uant ceus orent celui entendu, si distrent : « Sire, por l’amour de ce que vous venistes
         a la vois de vostre compaingnon qui ci est voulons nous ore que il soit nostre garant.
         Et pour ce que  vous dites que le chevalier douté vous couru sus premierement que vous a lui ne fu
         ce pas merveilles se vous vous meistes a desfense. » Ainsi eschappa cilz que il n’ot
         garde de mort, ainz li distrent que il alast quel part que il vousist, et tot autresi
         distrent il a Abylon fors que il leur die son non avant que de eulz se departe pour
         l’amour et pour la courtoisie qu’il avoit fait a leur seingneur. Lors leur dist a
         touz que il avoit non Abylon pource que son pere avoit esté ou chastel d’Abylon. «
         Abylon, dist chascuns, alez quel part qu’il vous plaira, car de nous n’avez vous garde.
         » « Seingneurs, dist il, grans mercis ! Mes sachiez que je de ci ne me partirai jamés
         jusqu’a tant que je du chevalier douté savrai autres nouvelles, pource que je ne vueil
         pas qu’il me puisse reter du fort encombrier qu’il a eu ne de nule vilenie. »
         832 <i><span class="c">E</span></i>n ces parolles ont entendu grans sons de cornes sarrazinois et de trompes et de buisinnes,
         et leur fu avis que leurs gens fussent auques pres d’eulz et vousissent assembler
         a leur adverse partie. Dont dist li uns d’eulz : « Nous sonmes cil qui atendent l’abee
         (sic). Nous ne savons nouvelles de vostre gent autrement que ce chevalier nous a conté
         une grant courtoisie qu’il doit avoir faite a <span class="persName">Dorus</span>. Et se ce est voir, si s’en voise aprés lui et face ce qu’il li plera. Se il treuve
         nos compaingnons qui de ci se partent, si leur die que nous sonmes reperié a nostre
         gent, qui sont assemblé a nos anemis. » « Ainsint, dist Abylon, le vueil je fere.
         » Atant se sont d’iluec departi, si c’est mis Abylon a la trace de <span class="persName">Dorus</span>. Mes atant lesse a aparler d’eulz et retourne  li contes a <span class="persName">Mardocheus</span>, qui s’estoit mis aprés <span class="persName">Dorus</span>, ainsi conme j’ai devant dit.
         </p>
      
      
      <h1><span class="headNum">[?]</span> Ci vient li contes a <span class="persName">Mardocheus</span>, si conme il se mist aprés <span class="persName">Dorus</span> aprés ce que l’en sot que <span class="persName">Helcanus</span> fu mors.</h1>
      
      
      
      <h2><i><span class="figDesc">Enluminure sur 1 colonne (c) et 12 UR.
               <span class="persName">Mardocheus</span> et un compagnon à cheval dans la forêt à 
               la recherche de <span class="persName">Dorus</span> à la mort de <span class="persName">Helcanus</span>.
               </span></i></h2>
      
      
      <p><span class="paraNum">[833]</span> <i><span class="c">C</span></i>i endroit dist li contes, si conme vous avez oï devant, que <span class="persName">Mardocheus</span> s’estoit mis les esclos aprés <span class="persName">Dorus</span>, si que il chevaucha tant il et sa gent qu’il encontrerent aucuns qui estoient retournez
         de la chace pource que il ne porent pas suivre <span class="persName">Dorus</span> pour lor chevaus, qui estoient estanchiez, si qu’il vindrent a lui et li ont dit
         que moult folement enchauçoit <span class="persName">Dorus</span> et a pou de gent, et d’autre part s’estoit grant folie que il s’entrebatoient entre
         ces montaingnes, dont il ne pourroient retran' fors parmi leurs anemis. Lors s’arresta
         <span class="persName">Mardocheus</span>, et li vindrent nouvelles que li rois d’Arragon le faisoit suivre aprés lui. Adont prist <span class="persName">Mardocheus</span> .XX. chevaliers et leur conmanda que il alassent aprés <span class="persName">Dorus</span> et qu’il ne reperassent devant ce qu’il oïssent de lui novelles, queles que elles
         fussent. Cil ont dit que ainsint le feroient il. Et <span class="persName">Mardocheus</span> se tint d’autre part a ce qu’il savroit volentiers la volenté du roy d’Arragon. Lors se mist au  repaire, lui tiers de chevaliers, si perça toute leur gent et la fist tenir coie
         tant qu’il eust parlé a l’arriere garde, et il ainsint l’ont fait.
         834 <i><span class="c">D</span></i>ont ne demoura pas que <span class="persName">Mardocheus</span> ne venist au duc de Nice, qui estoit son pere, et meismes a <span class="persName">Japhus</span> le Frison, car il dui fesoient l’arriere garde, qui furent moult joiant et moult
         lié quant i l’ont veu. Lors li dist le duc, son pere : « Biau filz, de sagement esploitier
         d’ore en avant ne seroit ce pas folie ? » « Non, sire, dist il. Et qui savroit bon
         conseil donner, si le donnast ! » « Je le donrai, dist le duc. Car vez ci le roy d’Arragon qui nous suit. Et quant il verra que nous serons entrez en ces montaingnes, il se
         ferra en la queue de nostre gent, si n’avrons pooir d’eulz aidier. Si avrons ainsi
         perdu nostre honnor et la vostre. » Lors respondi <span class="persName">Japhus</span> le Frison et dist : « Conment ! N’est il nulz qui sache que <span class="persName">Dorus</span> soit devenus ? » « Nennil, dist <span class="persName">Mardocheus</span>, fors qu’il se mist a aler aprés Pelyarmenus, si qu’il n’est nul qui m’en sache dire
         autre chose fors que je ai envoié .XX. chevaliers en la queste. » « Bien avez fait
         », dist chascuns. Adonc orent conseil qu’il feroient leur gent retraire en lieu ou
         il se pourroient deffendre et faire aide les uns aus autres se mestier leur couroit
         seure. Si fist aussi li roys d’Arragon de l’autre part sa gent arrester tant que il savroit a quoi il beoient, car il vit
         bien que a ce qu’il cuidoit fere avoit il failli.
         835 <i><span class="c">E</span></i>n ce qu’il estoient en ceste chose vint li rois de Sezille et le duc de Puille au roy d’Arragon et li distrent : « Biau sire roys, nous sonmes venus en l’aide de l’emperere de Rome, nostre seingneur, et si ne savons nulles nouvelles de lui  n’en quel point il est. De l’empereeur de Constentinoble cuidons nous bien qu’il
         soit mors, dont s’est pitié et duel a touz ses amis, et moult est laide chose d’amy
         et meismement de frere a autre d’entreprendre tel chose conme de l’un et de l’autre
         occirre et mettre en prison et du tout mettre au desous. Encore y a autre chose, car
         maint preudonme aident a leur seingneur lor droit a maintenir, et encore plus, que
         il mettent leurs cors et leurs avoirs en aventure pour acomplir leur volenté, quele
         qu’ele soit. Et mal aient tout cil qui pour acomplir leur male volenté font a preudonme
         vilonnie ! »
         836 <i><span class="c">Q</span></i>uant il orent ce dist, si distrent : « [biffé/début]ro[biffé/fin]‹y›[L]e faisons bien,
         et si metons nostre gent a ce que nous envoions a l’autre partie pour avoir .I. pou
         de respit, tant que Pelyarmenus soit trouvez et que l’en sache qu’il soit devenus,
         et puis si le metons a ce que reson si soit faite a ce chietif pueple qui ci est assemblé
         d’une partie et d’autre qui se veult entrocirre, et est pour l’orgueil et pour l’envie
         d’aucun felon ou il n’avra jamés droiture ne verité a son vivant. »
         837 <i><span class="c">Q</span></i>uant le roy d’Arragon oï ce, si vit bien qu’il avoit reson en ce qu’il disoient. Si ne volt ne n’osa aler
         a l’encontre. Lors ont eu conseil qu’il envoieroient a l’autre partie pour ceste chose.
         Lors fu pris respit les uns contre les autres jusques a .III. jours, et d’iluec en
         avant prendroient plus lonc, se mestier en avoient. Lors avint que en cestui point
         vindrent les chevaliers qui partis se furent d’Abylon, conme j’ai devant dit, et ont
         fet asavoir a touz ses [exponctué/début]se[exponctué/fin] grans barons de l’ost l’aventure
         qu’il avoient entendue  de celui Abylon, conment il avoit tenu compaingnie a <span class="persName">Dorus</span>. Quant il orent ce oui, si orent conseil et orent grant merveille qu’il ne plaisoit
         a Dieu que il fust reperiez vers eus. Que vous iroie je plus le conte alongnant ?
         Car je y metroie trop se de toutes les aventures qui avindrent vouloie fere mencion.
         Si vueil a ce venir que leur conseil fu tel d’une part qu’il se mistrent en la queste
         les plusseurs de trouver Pelyarmenus et <span class="persName">Dorus</span>. Si nous en fet li contes tant de mencion que il dit que les .XX. chevaliers que
         <span class="persName">Mardocheus</span> envoia en la queste de <span class="persName">Dorus</span> trouverent toutes les aventures dont li contes fet ci devant mencion en tele maniere
         conme je vous dirai.
         838 <i><span class="c">V</span></i>erité fu que, entre toutes les aventures, il trouverent le lieu et le cheval mort,
         dont <span class="persName">Dorus</span> avoit de sa selle copees les cengles, et la connurent il le cheval et cuidierent
         tout vraiement que la eust il esté mort ou mené em prison. Aprés ce ont il tant suivi
         la trace que il vindrent en l’abbaÿe. Et quant il i furent venus, si ont enquis et
         demandé nouvelles de celui, et il leur en fu dite toute la verité, mes il n’en vodrent
         riens croire, si qu’il escovint a l’abbé que il en demourast en grant anuy pource
         que il avoit la esté, et nul n’i avoit qui puis seussent nouvelles de lui. Lors avint
         que cil se mistrent arrieres en la forest et s’en partirent de la ainsi conme il entendoient
         qu’il s’estoient mis a la voie entre lui et Abylon. Si ont tant alé et sus et jus
         qu’il encontrerent <span class="persName">Hayno</span>, lui tiers, tout ainsint conme j’ai dit desus qu’il s’estoient mis aprés <span class="persName">Dorus</span>. Cilz <span class="persName">Hayno</span>, quant il vit ceus, si osta son hyaume et vint a eulz et les [f.49] et les (sic)
         salua et ce fist connoistre et enquist de leurs nouvelles, et pou en porent savoir.
         Et nonporquant li ont dit ce qu’i volt savoir d’eulz. Et il d’autre part le leur dit
         ce qu’il avoit de <span class="persName">Dorus</span> entendu.
         839 <i><span class="c">D</span></i>e leurs parolles ne fet ci endroit li contes puis de mencion, fors tant qu’il se sont
         d’iluec departis touz ensemble et alerent puis tant sus et jus qu’il trouverent la
         cotte <span class="persName">Dorus</span> a armer entre un grant abateis de chevaliers. Si ont cuidié vraiement que la eust
         esté mort et trais hors des armes. Si ne fu onques veu si grant duel conme l’en peut
         la veoir. Et quant cil orent leur duel demené ainsi conme cil qui ne se porent reconforter,
         si se sont mis au chemin vers leur gent et ont tant alé deça et dela que il sont repairié.
         Et quant l’en leur demanda qu’il avoient trouvé, si distrent la verité.
         840 <i><span class="c">Q</span></i>uant li baron ont ce oÿ, si ne fu onques mes si grant destourbier veu conme il orent,
         et encore eust il esté greingneur ce ne fust ce qu’il ont conmande com se sueffre
         pour le conmun. Et de l’autre part, Pelyarmenus fu tant quis et d’une part et d’autre
         qu’il fu trouvé en l’abaÿe ou il estoit, ainsi conme j’ai desus dit. Lors li fu contee
         la mort de son frere <span class="persName">Helcanus</span>, et de <span class="persName">Dorus</span> n’estoit il nuls qui riens en seust. Lors fu li deables Pelyarmenus si joians de
         la mort son frere <span class="persName">Helcanus</span> et de <span class="persName">Dorus</span>, qui pardonnoit touz mautalens a touz ceus qui riens li avoient forfet, et tant que
         il se parti en cele heure de l’abbaÿe et vint arriere a sa gent. Mes il fu tel mené
         du travail qu’il avoit eu du chevalier en ce qu’il avoit esté navrez ou chief que
         il plut a Nostre Seingnor, aussi com par venjance, qu’il issi  du sens, et le couvint lier aussi conme desvé. Ceste aventure fu seue des nobles
         barons d’une partie et d’autre, si orent moult grant doute chascun de soi, car il
         sorent vraiement que ce fu miracle et tabour (sic) de Nostre Seingneur, dont il avint
         aussi conme je vous conterai a pou de parolles que le roy d’Arragon et le roy de Sezille et le duc de Puille s’apensserent qu’il s’acorderoient aus barons de l’autre partie
         en tele maniere que il se retrairoient chascun en sa contree et feroient .I. parlement
         de pes li uns d’eulz contre .I. autre de l’autre partie a jour couvenable, et dedens
         ce avenroit aucune chose qui pourroit valoir a l’un ou a l’autre.
         841 <i><span class="c">T</span></i>out ainsi fu le jour pris conme j’ai devisé. Si avint que <span class="persName">Japhus</span> le Frison et le roy d’Arragon pristrent jour de parlement de la endroit au jour saint Jehan aprés en suivant, et
         parmi grans asseurances faites. Lors se partirent atant de la et revint la partie
         Pelyarmenus arriere a Rome et en leur contrees, et l’autre partie en Constentinoble. Et fu <span class="persName">Helcanus</span> mis en terre a grant douleur de cris et de pleurs. Mes il couvint mettre cest donmage
         et cest anui a la plus grant pes que l’en pot. Si ne me vueil ore pas ci arrester,
         ains vueil venir au duel de l’empereris, qui estoit demouree ençainte, et meismement
         au duel de mainte dame dont li contes fera mencion ainz que je voise plus avant en
         ma matire, dont cil qui estoient encore a naistre en furent puis eulz et leurs fais
         moult essauciez. avant que je aie finé ceste hystoire. Si asfiert ci endroit que je
         lesse a parler des aventures devant dites, car bien i cuide reperier en lieu et en
         temps selonc ce que mestier en sera, et  repaire li contes a parler de l’empereeur Cassy<span class="persName">Dorus</span>, ainsi conme j’en lessai a parler ça devant ou conte.
         </p>
      
      
      <h1><span class="headNum">[?]</span> Ci devise conment <span class="rs">la chastelaine</span> 
         pourchaça la mort <span class="rs">l’emperere</span> en tele maniere com vous orrez 
         et devise conment il fu mis en terre 
         et conment <span class="rs">l’empereris</span> revint en sa ceulle avec <span class="rs">le chastelain</span>.</h1>
      
      
      
      <h2><i><span class="figDesc">Enluminure sur 1 colonne (c) et 12 UR.
               <span class="persName">Cassidorus</span> accompagné du <span class="rs">châtelain</span> 
               se rendant vers la cellule où se trouve <span class="rs">l’ermite</span>.
               </span></i></h2>
      
      
      <p><span class="paraNum">[842]</span> <i><span class="c">C</span></i>i endroit reconmence li contes que verité fu, ainsi com vous trouverez en l’ystoire,
         que ainsi conme je lessai mon conte de l’empereeur Cassy<span class="persName">Dorus</span> quant il avint que <span class="persName">Celydus</span> et Dyanor se furent departi de lui, ainsi com il est contenu, que il se maintint
         moult noblement en son labour, ainsi conme il est desus dit. Car li chastelains meismes,
         qui esgarda a ce que .I. tel honme, qui touzjours avoit esté veritables en ses affaires,
         avoit toute seingneurie mise arriere et s’estoit mis du haut au bas, ne se pot tenir
         que il ne venist a lui et li dist : « Sire, voirs est que le sage dist que [proverbe/début]
         qui ne s’ainme n’est mie digne de moisson avoir [proverbe/fin]. Et pource que je oi
         que vous semez en terre aaingnable, se seroit contre reson que feissiez a recevoir.
         Et pource que je voi que j’ai pou cultivé et ahané, si sera ma moisson petite, par
         quoi il couvient que je me mette a ce que vous estes fais. » 
         843 <i><span class="c">Q</span></i>uant li empereres entendi le chastelain, si li dist: “Amis, Deux vous doint tel cultivement
         faire que vous ne soiez a la senestre partie du jugement, ou cil seront qui mauvessement
         avront cultivé ce qui leur avra esté enchargié. » « Sire, dist li chastelains, sachiez
         vraiement et si ne cuidiez pas que je ne doie ouvrer par vostre conseil, que je vueil
         estre aussi conme vostre bon compaingnon, en tant conme de fere penitance et de Dieu
         Nostre Seingneur servir. » « Amis, dist li empereres, ceste compaingnie ne vueil je
         ore pas mettre arriere, car j’ai aucune fois oï dire compaingnie Dex la fist. Or me
         dites en quele maniere vous me voudriez tenir compaingnie, car ce me couvient il savoir.
         » « Sire, ce dist li chastelain, je voudroie volentiers amener la chastelainne a ce
         que elle me vousist croire en autele maniere conme ma dame l’empereris fet vous. »
         844 <i><span class="c">Q</span></i>uant li empereres entendi ceste parolle du chastelain, si gita aussi conme .I. faus
         ris et dist : « Par ma foy, dist li empereres, sire chastelains, aussi voudroie je
         ! Mes il m’est avis que vous em pourriez assez povrement chievir. Et nonpourquant,
         Nostre Sires l’avra assez tost convertie quant il li plaira. Si vous en metez en painne,
         si ferez que preudonme. » Ainsi ont moult longuement parlé li chastelains et l’emperere
         ensemble de ceste chose. Si prist li chastelains congié et s’en vint a la chastelainne
         et la mist a reson et li dist : « Dame, je voudroie a vous parler. » « De quoi, sire
         ? », dist elle. Lors ne demoura pas que li chastelains mist la chastelainne a ce que
         elle vit bien que li  emperieres li toudroit son seingneur se il demouroit auques entour lui. Et que fist
         ele ? Elle s’est apenssee de la greingneur traïson qui onques mes fust penssee, car
         tout maintenant elle li otria a asouvir sa volenté et si li dist pour voir que, tout
         ne li eust il requis a fere ce qu’il li requeroit, si l’en eust elle requis, et que
         tout vraiement elle vouloit mettre son cors a penitance faire, car li temps estoit
         venus que faire les couvenoit. « Dame, dist il, [proverbe/début] voirement a tost
         Dieu conversé celui qui veult mettre a bonnes oeuvres faire [proverbe/fin], et l’un
         doit couvoitier le preu de l’autre, car nous estre (sic) en Nostre Seingneur .I. cuer,
         une volenté et une penssee. » « Sire, dist la chastelainne, ce sé je bien, et je ferai
         vostre volenté, que ce est raison et drois. »
         845 <i><span class="c">L</span></i>ors s’en vint li chastelains a l’empereeur et li dist que sa fenmne estoit toute convertie
         de fere le bien qu’i li conseilleroit. « Or ne voi je, dist l’empereeur, fors que
         vous et li vous metiez a penitance faire par le conseil de vostre confesseur. » «
         Sire, dist li chastelains, je me vouloie mettre conme vous estes en aucun lieu, je
         et ma fenme, la ou nous ne feussions pas conneus plus que vous estes ici. Et lors
         me pleroit miex mon estre et avroie plus grant entencion en ce qu’il me pleroit a
         fere. » « Par ma foy, dist li empereres, de ce ne sai je que dire, car je ne vous
         voudroie conseillier chose dont vous feussiez tart au repentir, que [proverbe/début]
         cilz muert a envis qui ci pris ne l’a [proverbe/fin]. La chastelainne, par aventure,
         souferroit a envis ce que l’empereris fet ici. Et je m’en sui ci endroit a ce mis
         que vous veez que je travaille a ceste eglisse edefier. Et vous n’i poez pas entendre
         aussi  conme je fas, car ce seroit ausi conme desordenance, et si n’est pas usage de fere
         ce en son lieu. » « Tout ce est voirs, dist li chastelains. Et pour ce me voudroie
         je mettre hors de mon lieu aussi conme vous avez fet. » « Amis, dist li empereres,
         je loeroie que vous atendissiez encore .I. pou pour savoir conment elle se prendra
         a fere ce que vous dites, car vous pourriez tost emprendre une chose qui ne seroit
         pas remisse a point quant vous voudriez. »
         846 <i><span class="c">A</span></i>insi avint de ceste chose que li chastelains et sa fenme devindrent de bele maniere
         et conmencierent a fere aumosnes, et fist moult la chastelainne la simple, conme cele
         qui en ce pourchace une traïson moult cruelle, que elle vit bien que son seingneur
         li requeroit a fere moult de choses qui n’estoient pas de sa volenté. Si fist tant
         la mauvesse par .I. traitre maçon qu’il emporta amont .I. hourdeis qui par traÿson
         estoit fes de pierre. Et il li faussa, par quoi il fu touz derompus et despeciez si
         tost que li emperieres fu sus montez, qu’i le couvint cheoir en une maniere que il
         le couvint mourir a grant hachiee conme vrai martir. Mes tant li fist Deux d’onneur
         que il fu vrais confés et parla au chastelain et li dist en mourant : « Ha ! dous
         amis, je me muir, ce qu’il couvient a chascun faire au jour que Deux li a destiné
         et pourveu. Je vous pri pour humanité que vous aiez pitié de ma fenme l’empereris,
         par quoi sa volenté soit fete en tele maniere que, se il li plaist a reperier a Rome, que vous faciez tant que ele i soit, et ses enfanz aussi ; et se il ne li plaist,
         que vous vueilliez fere vostre aumosne en lui. »
         847 <i><span class="c">Q</span></i>uant li chastelains vit que [f.50] li empereres mouroit et il entendi ce qu’il dist,
         si dist : « Ha ! sire, dist li chastelains, aiez vostre cuer em pais, car je ferai
         vostre requeste a mon pooir ! » Atant devia li sains empereres et rendi l’ame voiant
         maint preudonme qui virent et oïrent une grant compaingnie d’angels qui emporterent
         l’ame du bon martir en loanges et en chans el regne du ciel.
         848 <i><span class="c">L</span></i>i chastelains, qui ne volt pas que le saint honme n’eust loenges et honneur a sa mort
         de la grant humilité qu’il avoit fait, ainsi conme il est contenu, fist asavoir a
         tout le pueple qui il estoit. Et quant il sorent ce, si furent tuit esbahi. Li chastelains
         le fist ensevelir au plus noblement que il pot, et puis si vint a lui maint preudonme
         a l’ermitage ou l’empereris estoit, qui nulles nouvelles n’avoit oncore (sic) oÿ de
         son grant destourbier. Si fu moult esbahie quant elle vit ceus venir a lui en tele
         maniere. Lors li dist li chastelains : « Dame, il nous couvient venir a mon seingneur,
         a qui Deux a fet si apert miracle que tuit sevent que il est[exponctué/début]i[exponctué/fin]
         empereeur de Rome et de Costentinoble. » « Sire, ce dist la dame, de ceste honneur ne sé je pas que
         mon seingneur en ait moult a faire. Mes ce me dites pourquoi il n’est venus avecques
         vous et m’eust conmandé sa volenté a faire, car il m’a conmandé que je ne me parte
         de ceens s’il n’est presens. » Adonc vit bien li chastelains que dire li couvendroit
         tout el avant que la dame osast contredire le conmandement son seingnor et dist :
         « Dame, riens n’i vaut li celers : mesire m’envoie a vous que il a paour que vous
         n’i puissiez venir a temps. » Lors sailli la dame em piez et dist : « Ha ! vrais Deux
         debonnaires, soiez li aidant et moi n’oubliez ! »
         849 <i><span class="c">A</span></i>tant se mist la dame a la voie avec le chastelain et avec la bonne gent qui erent
         o lui venus. Si ne  finerent jusqu’a tant qu’il vindrent ou moustier ou li empereres gisoit honnorablement,
         ainsi conme je avoie desus dit. Quant l’empereris sot que ce fu son seingneur, si
         ne fu pas merveille se elle fist chiere marrie. Que vous diroie je el (sic) ? Il ne
         fu cuer d’onme ne de fame, tant fust durs, quil n’eust grant pitié des complaintes
         que elle fesoit. Mes ce vueil je lessier a raconter, car chascuns puet bien savoir
         selonc ce que dit est qu’ele fist tant que tuit firent duel avec lui, car meismes
         la chastelainne, qui sa mort avoit pourchaciee, fut un si grant duel que mal feist
         a croire que se eust elle fait. En celui duel avint que un chanoinne se vost revestir
         pour dire la messe de l’empereeur quant tuit cil qui la furent distrent qu’il virent
         entrer en l’eglise .I. evesque, tout revestu pour la messe dire, et avecques lui grant
         plenté de pres[c-avant explicit et rubrique]tres et de clers si noblement appareilliez
         qu’il sembloient angels de paradis. Et lors dist li evesques tout ce qu’il escouvient
         dire a tele personne mettre en terre et fist tout sus le servise.
         850 <i><span class="c">A</span></i>insi fu li emperieres mis en terre devant le mestre autel de saint Nicholas. Et quant
         l’empereris vit ce, si s’est apaisiee et vint a l’evesque devant tout le pueple, et
         il s’umelia vers li et la tint moult longuement en maniere de confession. Aprés se
         departi l’empereris de lui aussi debonnerement que s’il ne fust riens a lui de l’empereeur
         fors tant que elle dist : « Sire, drois emperieres et amis, il m’est moult tart que
         je puisse aler aprés vous en vostre compaingnie ! Car je sé bien que aprés moi ne
         venrez vous pas. Si pri a Jhesucrist qu’il ait pitié et merci de l’ame de vous se
         il li vient a gré. Ainsi soit il ! » 
         </p>
      
      Ci fenist le livre de 
      <span class="persName">CassyDorus</span>, 
       empereeur de Rome et 
      de  Constentinoble, 
      et aprés conmence li derreains de ses enfans.
      
      <h1><span class="headNum">[?]</span> Ci devise l’ystoire que, 
         aprés ce  que <span class="rs">li empereres</span> fu mis en terre, 
          avint que <span class="rs">cele qui gardoit les 
             
            .<span class="num">iiii</span>.        
             enfans a <span class="rs">l’empereris</span></span> 
         ala ou  <span class="rs">chastel</span> pour savoir que 
         il demouroient tant. Et endementres, il  avint que 
         <span class="rs">li <span class="rs"><span class="rs">lyon</span>s</span></span> emporta les  
         .<span class="num">iiii</span>.        
          enfans l’un aprés l’autre a 
         tous  les berceus en 
         .<span class="num">i</span>.        
          hermitage la ou  
         <span class="rs">li hermites</span> les berçoit et nourrissoit.</h1>
      
      
      
      <h2><i><span class="figDesc">Enluminure sur 2 colonnes (b-c) et 14 UR.
               Les 4 enfants emmenés deux à deux par <span class="rs">le lion </span>
               chez <span class="rs">l’ermite</span>. 
               </span></i></h2>
      
=======
      
      <p><span class="paraNum">[]</span> <i><span class="c">C</span></i>i endroit dit li comptes 
         que  
         "bien 
         .<span class="num">ii</span>.        
          mois fu <span class="persName">Myrrus</span>
         et [unclear/reason=tache/début]... [unclear/reason=tache/fin]pain [unclear/reason=tache/début]...
         
         [unclear/reason=tache/fin]avec <span class="rs">la pucele</span> avant que il eust pooir de partir 
         s’ent"
         . Et si comme je truis lisant, 
         <span class="rs">la pucele</span> avoit mis son cuer en plus fort prison que de prison que de pierre 
         ne d’autre chose, car en <span class="persName">Myrrus</span> l’avoit mis 
         si soutivement que il n’i avoit nul des 
         .<span class="num">ii</span>.        
          chevaliers qui garde s’en donnast, car elle ne vouloit souffrir 
         pour riens que il de leenz se departissent et leur fesoit entendre que <span class="persName">Ascanus</span> 
         les savoit bien leenz et les fesoit guetier 
         si soigneusement que de leenz ne se pooient partir pour riens que mort ne leur couvenist
         recevo[c]ir ou prison, tant que 
         nouveles li vindrent 
         .<span class="num">i</span>.        
          jour. Et li fu dit que <span class="rs">li filz 
            au <span class="rs">roy de Frise</span></span> et <span class="rs">le filz 
            l’empereeur <span class="persName">Cassidorus</span></span> avoient assise Nise 
         a tout 
         .<span class="num">xl</span>.        
          mille hommes. Et quant ele entendi ce, si fu moult liee en partie et dolente de l’autre, 
         car ele le cuida tant 
         tenir de sa parole que il la requeist de s’amour, quar a son esgart ele ne la pooit
         miex emploier. Dont pensa que ele porroit 
         faire, car ele savoit bien que, se il savoient que <span class="rs">leur seigneurs</span> fussent el paÿs, 
         ele ne les porroit plus tenir. Dont ne sot 
         que faire, si se complainst a une seue damoisele, qui li dist que bien feroit ce que
         elle que ele (sic) queroit. Dont en sont
         venues aus 
         .<span class="num">ii</span>.        
          chevaliers la ou il jooient aus eschés. Et il s’estoit levez encontre eles et distrent
         que 
         bien fussent
         eles venues.  
         "Par Dieu, distrent eles, bien le devez dire, car nous vous 
         aportons bonnes nouveles."
           
         "Queles ? distrent
         il. Bien avrions mestier de nouveles qui nous resjoïsissent !"
           
         "Ha ! biaus seigneurs, dist celle, comme vous estes ore 
         a grant meschief ! I pert bien a vous 
         .<span class="num">ii</span>.        
          que, se vous ceenz amissiez par amours, il ne vous anuiast mie, si comme 
         vous dites que il fait."
          »
         190 <i><span class="c">Q</span></i>uant Mirrus et son compaignon ont entendu ceste parole, si furent aussi comme touz
         esbahis. Lors respondi Myrrus et dist : « Par foi, damoisele, poi ferions ore pour
         vous se nous avions mis nos [exponctué/début]i[exponctué/fin] cuers a ce que tout
         fussons [d] en vostre manaie, ce que vous moult poi priseriez. » Quant eles ont ce
         oÿ, si distrent : « Or nous seons et si nous dites pourquoi vous avez ore ce dit.
         » « Par [exponctué/début]i[exponctué/fin] foi, dist Myrrus, et je l’otroi. » Atant
         sont assis touz .IIII. l’un devant l’autre touz ensemble. Lors dist Myrrus : « Laquele
         de vous est ce qui ja se feist liee de l’un de nous, se el point ou nous sommes fussiez
         requises de nous et de nos amours ? Certes, je ne sai, car tout fussons nous a vostre
         volenté, si comme d’aler et de venir, si ne serions nous mie tant prisié que vous
         nous retenissiez pour toute la paine que nous pour vous porrions souffrir ne avoir.
         Or esgardez dont quant il est ainssi que nous n’avons pooir d’aler ne de venir ne
         de vivre se par vous non. Comment serions nous si fol ne si outrageus que nous vous
         seurquerrions, de tant que, avec la courtoisie que nous vous avons faite, non pas
         nous a vous mes vous a nous, vous requerrions si grant chose ? Car tout eussiens (sic)
         nous fait pour vous toute la paine de chevalerie que nous onques jour de nos vies
         avons faite jusques [exponctué/début]i[exponctué/fin] aujourdui, si ne porroit estre
         merie a nule de vous la courtoisie ne l’onneur ne l’amour que vous nous otroiez, tout
         n’en feissiez vous riens se l’otroi non. »
         191 <i><span class="c">Q</span></i>uant eles ont oÿ ce, si n’i ot nule a qui grant couleur ne soit venue. Et esgarda
         li une l’autre, et tant que elles ont respondu : « Sire Myrrus, ce sachiez que bien
         savions que, de quelque heure que vous nous voudri[e]ez prier, que nous le serions,
         si que a touzjors nous em porrions loer. Et sachiez que trop vous estes hastez de
         ce dire. » Quant il s’oÿ ainssi ramporner, si pensa que il n’avoit mie parlé a sa
         volenté, si dist : « Damoisele povre paiement pouez avoir de moi. Ce poise moi, mais
         je vous ai voir dit. » « Par foy, dist ele, sauve soit vostre grace, vous avez failli
         a voir dire. Et pourquoi avez vous ce fait ? » « Damoisele, dist il, en quele maniere
         ? Or m’en faites sage, par courtoisie. » « Par foi, dist ele, volentiers. Mais je
         veul que autres que vous et moi ne le sache. » Dont se sont mis d’une part els 
         .<span class="num">ii</span>.        
         , et dont parla la damoisele a Myrrus de par sa dame et li dist : « Moult avez ore
         ma dame gabee ! Que mal dehez ait ore qui gré vous en set ! » « Avoi ! damoisele.
         Comment ? » « Je le vous dirai, dist ele. Nous savons bien que vous estes assez souffisanz
         en sens, en biauté et em prouesce pour avoir la fille a .I. conte, et bien puet on
         savoir que a grant gentillesce n’avez vous pas failli. Et pour ce vous di je, se ainssi
         fust que ma damoisele vous pleust a ce que vous amer la vousissiez par amours, que
         vous nule raison n’i regardissiez fors que de li prier, car amors ne demande autre
         chose. » Et quant Myrrus oÿ ce, si dist : « Ha ! damoisele, pour Dieu merci ! N’est
         pas touzjours mestiers que on face ne ne die ce que li cuers aporte ? Et vous dirai
         pourquoi je l’a[ajoutinterlinéaire/début]i[ajoutinterlinéaire/fin] dit. Sachiez que
         moult [f] se fia en moi cil qui en cest paÿs m’envoia. S’i m’est mescheu de mes compaignons
         et de moi, la merci Dieu, il m’est auques bien cheu de moi, et ma damoisele y a mis
         poine. Si ne set on nouveles de nous qui gueres facent a prisier. Et pour ce je doi
         avoir le cuer tristre et pesant a ce que je ne die ne ne face chose dont je soie pour
         fol tenus, tout aie je le cuer autre que je ne die, car je veul bien que vous le sachiez,
         mais que plus loing ne voist que parmi ce qui mest avenu ai je le cuer tel qui moult
         est loing de sa volenté, tout n’en aie je fait semblant ne ne face. Mais 
         .<span class="num">ii</span>.        
          choses si me font souffrir : l’une est paour et li autre blasme. Et ces 
         .<span class="num">ii</span>.        
          choses si font a douter. » « Par Dieu, sire chevaliers, dist ele, moult vous ai ore
         bien escouté. Et sachiez que en vous a trop de refui. Moult fussiez bons chastiaus,
         car me dites ore quiex vos cuers. Il est autres que vous n’avez moustré. Et queles
         sont ces 
         .<span class="num">ii</span>.        
          choses que vous avez tant douté ? » « Par foy, dist il, je le vous dirai, mais que
         vous m’aiez en couvent que de vostre partie ne m’en sera de pis. » « Par foi, dist
         ele, et je vous otroi volentiers. »
         192 D[lettrine2]ont dist Mirrus : « Damoisele, je le vous dirai. Sachiez que je croi
         que depuis que je ving ceenz ai puis moustré moult poi de semblant de vous ne de autre
         amer par amours. » « Certes, dist ele, vous dites voir. » « Et nonpourquant l’ai je
         fait fait (sic), dist il, aussi comme [168] chevalier le puet faire a son pooir. Et
         au mien espoir je di verité. » « Je ne vous croi pas, dist ele. » « Je sai bien, dist
         il, qui le vous toult. » « Et qui ? dist ele. » « Je le vous dirai, dist il. Paour
         et blasme. » « Comment ? Dites le moi. » « Volentiers. Paour que je ne fusse refusez,
         car bien sachiez que, se je l’eusse esté, je eusse eu si grant douleur au cuer que
         il me fust partiz avec l’annui que je ai, car merveilles remir comment nulz a cuer
         d’oïr que sa dame l’escondie. Apres blasme si m’a mis a ce que vous mie bien ne me
         creez. Se ainssi en fust que paour n’i fust pour quoi je fusse venus a ma requeste,
         blasmes m’en rosteroit que je ne fusse ne de li ne d’autre blasmez que je la besoigne
         de mon souverain laissasse pour l’autre enchargier dont je ne sui mie souffisanz de
         l’asouvir. Et c’est la raison pour quoi j’ai dit ce que vous avez oÿ. » « Par Dieu,
         dist ele, bien m’avez paiee. Et sachiez que je voudroie que ma damoisele en fust aussi
         bien asseuree comme je sui, mais ele ne puet, se vous jus ne metez paour et blasme.
         » « Le me loeriez vous ? dist il. » « Certes, dist ele, oïl. » « Et se je y pert ?
         » « Se Diex m’aït, dist ele, je le vous rendrai. » Atant se sont mis en leur paroles
         Melode et Elygius. Dont se reprist cele a parler a Elygius pour faire sa damoisele
         parler a Mirrus. Et quant il vit ce, si ne fu mie esbahis, ainz l’a mis en voie de
         ce que il vouloit dire. Dont dist : « Ma damoisele, or ne soiez pas yrïe vers moi,
         car je n’ai chose dite que je ne l’aie fait pour vous metre en voie [b] de ce que
         je vous veul dire. » « Sire, dist ele, je ne sai mie bien quel chose vous voulez dire
         ne pourquoi vous avez ce dit que je ai oÿ. » « En non Dieu, ma damoisele, et je tantost
         le vous dirai. »
         193 « V[lettrine2]eritez est que vous avez tant fait pour moi que a poine porroit
         il estre meri de ma partie, tot soie je en volenté du deservir. Et puisque il est
         ainssi, ma douce damoisele, plus chier gage ne puis je metre que mon cuer et mon cors
         entierement. Si le vous doing et sui donnez a vous des ce que je vous vi premierement.
         » « Mirrus, dist dont la damoisele, foi que vous devez Dieu, qui vous amaine a ce
         dire que vous dites ? » « Damoisele, dist il, hardement de bonne amour. » « Par foi,
         dist ele, dont le savrai je. » Dont li dist : « Je vous retieng entierement, car aussi
         ai je pieça couvoitié tel jouel, si n’ai talent que je le refuse. » « Et je d’autre
         part, dist ele, me met du tout en la vostre manaie. » « Damoisele, dist il, ci a gent
         guerredon[exponctué/début]t[exponctué/fin]. » En tele maniere fu la damoisele requise
         de Mirrus par la volenté de l’un et de l’autre. Quant il orent longuement esté en
         ces paroles, « Seigneurs, dist Melode aus 
         .<span class="num">ii</span>.        
          compaignons, encore ne vous avons nous pas dite la raison pour quoi nous venismes
         ci. » « Damoisele, distrent il, si le nous dites, se il vous plaist. » « Par foi,
         dist elle, a enviz le vous di, et plus a enviz le lais. » Dont leur dist que le filz
         le roi de Frise estoit venus et entrez en Ytalie [c] et avoit ja tant chevauchié,
         lui et les siens, qu’il estoit devant la cité de Nise. Quant il ont ce oÿ, si ont
         l’un l’autre resgardé, et puis si ont de joie geté grans souspirs. « Ha ! damoisele,
         distrent il, nous resemblons ceulz qui le don envoierent em Bretaigne. » « Et qui
         furent il ?, dist ele. Dites le moi. » « Damoisele, distrent il, le don fu jadiz le
         roy d’Irlande. Cil oÿ parler de Bretaigne la Menour, qui estoit paÿs moult delictable.
         Il prist 
         .<span class="num">ii</span>.        
          chevaliers et leur dist : “Alez moi savoir la verité de cele terre. Et quant vous
         l’averez veue, si le me contremandez.” Cil se mistrent a la voie et vindrent en cele
         terre et trouverent le paÿs si delictable que onques puis ne s’en porent partir. Tout
         aussi poons nous dire : nous sommes envoiez en Costentinnoble, si vous avons trouvee
         de si tres grant bonté plaine et de si grant courtoisie que nous jamais ne querrions
         partir de vous. Et sachiez que moult avons mespris envers mon seigneur et poi envers
         vous. » « Comment ? dist ele. Faites le moi entendant, car vous parlez trop ataignaument.
         » « Damoisele, dist il, je di que trop avons mespris de ce que nous ne deussiens (sic)
         mie tant avoir demouré ne doutee la mort que nous eussiens (sic) tant atargié comme
         nous avons. Aprés je di que nous avons poi mespris envers vous que par l’atendue que
         nous avons faite ceenz avons nous nos vies sauvees et esté en grant joie et en grant
         (sic). Et pour ce di je que poi avons [d] mespris a nous meismes. »
         194 <i><span class="c">Q</span></i>uant la pucele l’ot entendu, si dist : « Mirrus, il n’est mie du tout ainssi comme
         vous avez dit, car toute la paine que vous pouez vous avez mise a ce que vous fussiez
         partiz de ceenz bien a .I. mois. Mais bien sachiez que, se vous en[exponctué/début]s[exponctué/fin]
         fussiez partiz, que riens eust esté de vous, pour tant que vous eussiez esté congneus.
         Mais d’ore en avant pouez vous faire vostre volenté de ceste chose. » « Par foi, damoisele,
         dist il, j’ai bien entendu que j’ai bien mestier de vostre conseil, car nous serions
         blasmez de aucuns quant il nous verroient sainz et haitiez, et si avons tant demouré,
         car je sai de voir que nouveles ont oÿes de nous par quoi il cuident que nous soions
         mort. » « Par Dieu, dist elle, veritez est. Et par ceste raison ne valez vous noient
         plus que font 
         .<span class="num">ii</span>.        
          mors hommes tant comme a eulz. » « Par foi, distrent il, veritez est. » Dont dist
         ele : « Je veul que vous me creez de ceste chose. Et je bien vous en conseillerai.
         » « Damoisele, distrent il, faites vostre volenté de nous, car raison l’aporte, si
         comme de ceulz qui tout sommes vostre. » « Par mon chief, dist ele, bien avez dit.
         Et je meismes reporterai le message a Helcanus et parlerai a lui et li rendrai mon
         chastel et me metrai en sa merci. » Quant il ont ce oÿ, si distrent : « Damoisele,
         dont faites tant que nous blasmez n’en soions. » « Par foy, dist elle, je en ferai
         mon pooir. Et ne vous acorderez vous bien a ce que je voudrai faire et dire ? » «
         Certes, distrent [e] il, oïl du tout. »
         195 D[lettrine2]ont s’apresta la damoise (sic) et prist 
         .<span class="num">ii</span>.        
          armeures de fer moult beles et vint aus 
         .<span class="num">ii</span>.        
          compaignons et leur dist : « Aprestez vous de ces armeures, si que nulz ne vous voie
         qui vous puist reconnoistre ne raviser, car je vous veul mener en la presence de ceulz
         qui el message vous envoierent. » Dont distrent il que ce feroient il volentiers.
         Maintenant sont sailli em piez et se garnirent des armeures, qui moult estoient gentes.
         Quant il furent apresté en tele maniere, la pucele le fu a sa volenté moult noblement.
         Lors fu montee en .I. palefroi tel comme il afiert a damoisele de noble afaire, et
         li dui compaignon furent moult a leur volenté. Adont pendirent les escuz aus coulz
         et pristrent fors [exponctué/début]o[exponctué/fin] glaives et trenchanz et ont les
         hyaumes laciez, et tot en tele maniere sont issu du chastel, la pucele avant et li
         chevalier aprés. Et lors ont chevauchié parmi la forest, qui grant estoit, et nont
         finé tant qu’il vindrent au Vil Pas – ce fu la ou il avoient esté aguetié. Lors s’en
         passerent outre et vindrent a la plaine. Et quant il orent chevauchié jusques a la
         nuit, il sont entré en .I. trop riche chastel qui estoit a .I. chevalier du paÿs qui
         jadiz avoit esté compaignon en s’enfance au pere a la damoisele. Cil congnoissoit
         Melode comme son grant ami que il estoit. Si a enquis se il estoit en la ville, et
         l’en li dist que le jour meismes y estoit venus. Dont ne fi[f]nerent, si vindrent
         au chastel. Licorus vit la pucele, si la congnut maintenant et est sailliz contre
         li et li a fait la greigneur feste du monde. Dont l’a descendue avec lui pluseurs
         chevaliers. Mirrus et si compaignon sont descendus a terre, et tost furent appareillié
         qui leur chevaus mistrent en l’estable. Meismes leur escuz et leur glaives furent
         receuz moult appareilliement. Aprés sont montez en la sale et furent desarmez et vestirent
         robes a leur point.
         196 D[lettrine2]ont a enquis Licorus qui cil chevalier estoient, et ele dist : « Sire,
         il sont a moi. Ja savez vous que il a guerre en cest paÿs, par quoi il n’est mie chose
         couvenable que je voise seule. » « Par Dieu, dist il, verité dites. » « Et comment
         ? Que dites vous du filz a l’empereur ? Estes vous liez que il est revenus ? » « Par
         Dieu, ce dist il, il n’est riens dont je me doie tant esjoïr ! » « Par Dieu, dist
         ele, tout en autel maniere vous puis je dire. Et moult doivent cil Dieu loer qui ont
         droiture en eulz quant il metront paine a ce qu’il reviengnent a moustrer qui il sont
         et a metre a point ce que li desloiaus traitres a pourchacié. » « Verité avez dit,
         damoisele, dist il. Et sachiez que je y aiderai de tout mon pouoir, car ja n’avrai
         cuer que je contre lui soie d’omme ne de ville que je tiengne. » « Par foi, sire,
         dist elle, nient plus n’en vouloie je faire, car tot en autele maniere comme vous
         m’avez veue vois je a lui et me metrai du tout en sa manaie de tant de terre comme
         je tieng de l’empire. » « Certes, [169] bien ferez, dist il. Et sachiez que je en
         ferai autant dedenz .XV. jours. et l’irai veoir, o moi mil hommes qui touz seront
         en son commandement de cors et de vie perdre. »
         197 E[lettrine2]n tele maniere ont moult parlé entr’eulz 
         .<span class="num">ii</span>.        
          de ceste chose, et tant que li soupers fu appareilliez, et le firent moult couvenablement
         Aprés sont alez couchier. Et quant ce vint au matin, il ont pris congié et puis se
         sont mis en leur chemin, si n’ont finé par leur journees, si ont veu la cité de Nise.
         Quant il vindrent pres de Nise, si ont choisi le siege qui devant estoit fier et orgueilleus.
         Il ont tant esploitié que il aprochierent l’ost et y sont venuz. Dont enquist la pucele
         le tref Helcanus. Dont sailli .I. sergent, qui dist : « Damoisele, bien vous y savrai
         mener. » Qui dont veist comment il estoient esgardé des uns et des autres, bien peust
         dire qu’il ne virent onques mais si gente damoisele ne plus noblement chevauchier
         a 
         .<span class="num">ii</span>.        
          chevaliers. En tele maniere furent esgardé jusques au tref Helcanus, qui a l’uis
         de son tref estoit, o lui Japhus le Frison. Et quant il virent venir la pucele et
         les 
         .<span class="num">ii</span>.        
          chevaliers, si ne les congnurent mie. Adont est la pucele descendue de son palefroi
         et s’en vint devant les damoisiaus, qui moult gentement l’ont saluee. Elle ne fu mie
         espoentee, ainz leur a leur salu rendu et leur dist : « Biaus seigneurs, je sui a
         vous envoiee de par ceulz que vous [b] envoiastes ou message pour parler a Peliarmenus.
         »
         198 <i><span class="c">Q</span></i>uant li damoisel ont ce entendu, si ont eu trop grant merveille et li distrent : «
         Ha ! damoisele, nous savrez vous a dire chose qui nous puist reconforter en touz biens
         ? » Adont leur a requis que on li feist venir Clyodorus, se il estoit en l’ost. Dont
         dist Helcanus : « Damoisele, faites vos chevaliers descendre, et puis si parlerons
         a vous a loisir. » « Biaus seigneurs, dist ele, il ne descendront mie devant que j’en
         avrai besoing de ce que j’en ai ci quis, mais celui que je demant me faites venir,
         mais que ce soit vostre volenté. » Dont la pristrent Helcanus et Japhus et li distrent
         : « Venez seoir delez nous, si parlerons a vous et savrons qui vous ‹v›[e]stes ne
         que vous querez. » Atant sont entré es tentes et puis li distrent : « Damoisele, sachiez
         que Clyodorus n’est mie en cest paÿs, ainz est en une grant besoigne ou nous l’avons
         envoié. » « Par foi, dist ele, je voudroie que il fust ci, car bien me cougnoistroit,
         se il me veoit. » « Damoisele, dist Helcanus, dites nous a briez paroles qui vous
         estes et que vous nos direz des messages, car Clyodorus n’est pas ci. » Dont a cele
         sachiee une lectre de dessouz sa chape et la mist en la main Helcanus. Dont l’a prise
         et esgardee et vit que ele fu close et seelee d’une cire vermeille et avoit en l’emprainte
         le seel Pelyarmenus, empereeur de Co[c]stentinnoble, et en la queue avoit escript
         : « A mon chier oncle le roy de Frise ». Quant il ot ce veu, si la mist en la main
         Japhus et dist : « Ceste lectre ne vient a nul de nous 
         .<span class="num">ii</span>.        
          » Quant Japhus la vit, si rompi la cire et ouvri la lectre et trouva dedenz escript
         :
         199 « A[lettrine2] son tres chier oncle Odonie, le roy de Frise, Pelyarmenus, empereour
         de Costentinnoble, salut et bonne amour. Chier oncle, comme il soit ainssi que je
         aie receue vostre lectre par vos messages, liquel moult appele de traÿson en ma presence,
         je vous fais assavoir que, du mandement que vous m’avez fait, je n’ai mie conseil
         que, pour chose que j’ai mespris envers nullui ne envers homme nul, que je doie ma
         terre ne mon empire vuidier pour tel meschief faire de ci adont que plus fort m’en
         getera que je ne sui. Et sachiez que mal cuidasse que de vous deusse avoir tel mandement,
         mainz que d’omme a qui il apartiengne de riens. » 
         200 <i><span class="c">Q</span></i>uant Japhus ot ce leu, si commença le chief a croller et dist a Helcanus : « Sachiez
         que ci a escript. » Dont a pris Helcanus la lectre et la lut de chief en chief, et
         dont demanda a la pucele qui tele lectre li avoit bailliee. « Sire, dist ele, ce vous
         savrai je bien a dire avant que je de vous departe. Mais dites moi avant queles nouveles
         vous avez oÿ de ceulz que vous envoiastes el messages. » « Damoisele, nous avons oÿ
         dire que Ascanus les a fait occirre. » « Par Dieu, sire, dist ele, ce n’a pas [d]
         fait Ascanus, ainz a ce fait Dyalogus de Romme ! Et sachiez que, se il ne l’eust fait,
         si croy je bien que Ascanus en eust fait son pooir tout en autel maniere comme il
         avoit fait devant au passer. » « Or nous dites, damoisele, par courtoisie, qui vous
         estes, car moult volentiers le savrions, et puis aprés si vous saverons mielz a metre
         a raison d’aucunes choses que nous voulons de vous savoir. » « Sire, dist ele, et
         je le vous dirai, car bien est droiz que vous le sachiez. Mes peres, qui encore vit,
         fu freres [exponctué/début]i[exponctué/fin] Melsius, selui qui tant jours servi mon
         seigneur l’empereour de Costentinnoble, vostre pere, et vous, et fui mandee chiez
         ledit Melsius pour garder vostre sereur Cassidoire et Dorus, vostre petit frere. Quant
         li traïteur, li desloial les en firent ravir a Romme, si m’en repairai chiez mon pere,
         toute courouciee, ou j’ai puis eu mains courrouz et tout pour la terre qui a ainssi
         estre menee. Mais se Diex plest, or revendront les choses a point et ou chascun avra
         son loier selonc ce que il avra desservi. »
         201 <i><span class="c">Q</span></i>uant Helcanus l’a entendue, si a souspiré pour lamour de lui et de son bon oncle,
         si li mist les braz au col et li dist : « Ma douce amie, vous soiés la bienvenue !
         Or sachiez que je vous en ai moult plus chiere. Mais or me dites vostre non. » « Sires
         (sic), j’ai non Melode. » « Or me dites, ma douce amie, queles nouveles vous me direz
         de ceulz qui [e] alerent ou message. » « Sire, dist ele, au passer que li message
         firent, Ascanus les fist guetier et bien les cuida faire prendre ou metre a mort,
         mais il s’en partirent en tele maniere qu’il n’i perdirent se poi non, si avint par
         aventure que il s’embatirent seur nous. Et quant je soi que il estoient a vous, sachiez
         que je leur fis toute la courtoisie que je onques leur poi fere. Je leur priai que
         il repairassent par devers moi et il le m’orent en couvent. Mais puis ala la chose
         en tele maniere que li uns qui sires estoit d’eulz fist une bataille en Costentinnoble,
         que il outra, et la durent il estre mort, car uns Dyalogus (sic) les gaita a tout
         grant gent, mais il furent secorus de Gasus, qui souverainz bailliz est du paÿs. Quant
         Dyalogus vit que la ne porroit il riens faire, si s’en vint avec ceulz qui la furent
         et les prist au repairier en tel maniere a si grant foison de gent que il n’orent
         pooir d’eulz desfendre en maniere que il em peussent eschaper, ainz furent touz occis
         et detrenchié fors 
         .<span class="num">ii</span>.        
          qui s’en eschaperent, si navrez et si decoupez que il n’en pooient plus sanz mort.
         Cil s’embatirent par aventure chiez Ydoine, vostre bon ami. Et la soi je que il estoient,
         si les envoiai querre, et les garda itant que Diex en a fait sa volenté. »
         202 <i><span class="c">Q</span></i>uant Helcanus et son cousin ont entendu la damoisele, si ont leur duel renouvelé.
         Et quant la [f] pucele vit ce, si li em prist moult grant pitié et vit bien que il
         estoient ambedeus merveilleusement couroucié et troublé. Si leur dist : « Biaus seigneurs,
         ne faites ore duel ! Ja saviez vous bien qu’il estoient mort. » « Par Dieu, distrent
         il, onques mais n’en fumes si certain. Mais, pour Dieu, ce nous dites liquel ce furent
         qui eschaperent et qui morurent chiez vous. » « Sire, dist elle, cil qui eschaperent
         de la bataille, ce fu Mirrus et Elygius. » « Ha ! las, dist Helcanus. Ce sont li dui
         dont j’a[ajoutinterlinéaire/début]i[ajoutinterlinéaire/fin] le cuer plus couroucié
         et tant dolent que jamais ne sera oublié. » Lors commence trop piteusement a regreter
         Mirrus et les autres. « Sire, dist lors la pucele, se vous me vouliez donner .I. don
         tel que je demanderoie, je vous mousterroie ja tel chose qui cest duel vous feroit
         alegier. » « Certes, damoisele, et je tantost le vous otroi. » « Sire, dist ele, moult
         grans merciz ! » Dont prist les 
         .<span class="num">ii</span>.        
          cousins par les mains et les amener (sic) au paveillon ou li dui chevalier atendoient
         la pucele touz armez seur leur chevaus. « Biaus seigneurs, dist ele, et dont ne sont
         cist aussi bel par semblant comme Myrrus et Eligius estoient. » « Certes, distrent
         il, nous creons que oïl, mais nous espoir amissons miex ceulz qui mors sont se il
         fussent en vie. » Adont dist la pucele si haut que bien l’entendirent que il descendissent
         de leur chevaus et venissent a li. Maintenant ont mis pie a terre et baillierent leur
         chevaus [f.170] a tenir et leur glaives et leur escuz. Et sachiez qui moult furent
         esgardé de ceulz qui avenir y porent. Dont sont entrez la pucele et les 
         .<span class="num">ii</span>.        
          cousins et li dui chevalier ou paveillon main a main et vindrent devant eulz. Dont
         les prist la pucele par les mains et dist a Helcanus : « Tenez, sire, ces 
         .<span class="num">ii</span>.        
          chevaliers. Je les vous livre pour aussi souffisanz comme estoient li dui dont vous
         estiés a si grant annui. »
         203 <i><span class="c">Q</span></i>uant Helcanus vit ce, si fu touz esbahiz et dist : « Damoisele, grans mercis ! » Dont
         les a commandez a desarmer, puis saillirent chevaliers qui s’en entremistrent et leur
         ont les hiaumes deslaciez et ostez des chiez. Dont les congnut Helcanus et fu aussi
         comme touz pris et ne sot qu’il li fu avenu. « Ha ! Diex, dist il, que voi je ci ?
         » Dont sailli sus et les a conjoïs en tele maniere que trop estoit grant pitié du
         veoir. Japhus, de l’autre part, les reconjoissoit tant merveilleusement que moult
         peust on aler loing ainçois qu’il s’en peussent saouler.
         204 M[lettrine2]aintenant en est la nouvele partout courue. Qui dont veist comment
         chascuns se fesoit liez d’els veoir, moult s’en peust esmerveillier. « Biaus seigneurs,
         dist Helcanus aus 
         .<span class="num">ii</span>.        
          compaignons, je puis bien dire, que pour vous que pour vos compaignons, ai esté le
         plus courouciez que je onques encore fusse, que je sache. » « Sire, distrent il, ce
         poons nous bien veoir, vostre merci. » Dont furent moult [b] conjoï des uns et des
         autres, et moult leur ont enquis comment il leur a puis esté, et il ont dit oïant
         touz apertement. Quant il sorent la verité, si sont moult meus en yre envers ceulz
         qui ainssi les avoient grevez. Et quant la pucele a ainssi veuz les uns et les autres
         comment il se sont esjoïs des uns et des autres et la grant joie que l’en fesoit des
         
         .<span class="num">ii</span>.        
          chevaliers, si vint a Helcanus et li dist : « Sire, doi je avoir ma requeste : vous
         plaist il ? Ha ! sire, tant avez fait pour moi que vous a vostre gré n’en porriez
         estre paiéi (sic) se ainssi n’est que vous a moi trop ne perdez, car je n’ai maintenant
         pouoir que je vous puisse rendre la cortoisie que vous m’avez faite. Certes, sire,
         dist ele, bien en avrai le guerredon en lieu et en temps ai eu. » Dont li dist : «
         [exponctué/début]S[exponctué/fin] Sire, encore m’a ci amené autre besoing que je compte
         ne vous ai mie, car je sui venue a vous pour metre moi et ma terre en vostre merci
         du tout comme a mon seigneur souverain. Si me retenez a fame, et aussi [exponctué/début]m[exponctué/fin]
         m’est ma terre nouvelement eschevé. » Dont la reçut Helcanus de moult bon cuer et
         dist : « Ma douce amie, se tout li autre fesoient, aussi bien iroit la chose pour
         eulz, et aussi feroit ele pour moi. »
         205 A[lettrine2]inssi demora la pucele tout a sa volenté et demoura tout le jor jusques
         a l’endemain. Et dont la fist convoier a 
         .<span class="num">ii</span>.        
          chevaliers, dont li uns fu [exponctué/début]i[exponctué/fin] [c] Mirrus et son compaignon,
         et a .V[exposant/début]C[exposant/fin]. armeures de fer, et pria la pucele que ele
         fust toute seüre dedenz son chastel, car il ne cuidoit mie qu’ele eust garde legierement
         d’omme qui fust en la terre. « Sire, dist elle, grans mercis ! Et je vous ferai aide
         de cent hommes, qui tout seront puissant et de grant pooir. » « Bien dites, dist il,
         moult grans mercis ! » En tele maniere se departirent et ne finerent, si vindrent
         par leur journees a Gonfort. Et quant il furent la venu, si fist la damoisele sa cueilloite
         et a mis en assez petit d’eure .C. armeures de fer qui moult lié furent de faire chose
         dont l’onneur d’eulz et de leur seigneur fust. Et meesmement elle les a mis en la
         main Myrrus et commanda que tozjours se raliassent a lui, et il distrent que ce feroient
         il volentiers. Dont ont-ont (sic) pris congié a leur dame, et meismes Myrrus leur
         dist : « Damoisele, je m’en vois en la vostre besoingne et en la mon seigneur. Pour
         Dieu vous pri que il vous souviengne de moi, a ce que vous priez a Dieu pour moi.
         » « Ha ! Mirrus, voirement en alez vous, ce me semble. Or porra on veoir de moi et
         de vous le plus veritable. Gardez que vous soiez aussi vrais a moi comme je serai
         a vous. » « Par Dieu, dist il, tout en autele maniere comme vous voudriez que je fusse
         envers vous le veul je touzjors estre a mon pooir. » Atant sont departiz li uns des
         au[d]tres, et s’en vint Mirrus a ceulz qui l’atendoient. Lors se sont mis a la voie
         et n’ont finé de chevauchier tant que par aventure il ont veu .I. chevalier a l’issir
         de la forest, trop gentement a cheval, et estoit armez comme pour son cors desfendre.
         Quant il vit ceulz, dont ne se voult destorner ne esfraer de riens, ainz vint encontre
         eulz moult habandonneement. Il les salua moult afaitiement, et cil leur ont rendu
         leur salut et li demanderent qui il estoit, et il leur dist : « Biaus seigneurs, avant
         me dites, se il vous plest, a qui vous estes, car de moi le savrez vous, veulle ou
         non. »
         206 <i><span class="c">Q</span></i>uant Mirrus l’entendi, si dist : « Amis, [exponctué/début]i[exponctué/fin] nous sommes
         au filz l’empereour. » « Par foi, dist il, tout aussi sui je ! » « Voire, distrent
         il. Et en quel lieu alez vous si seul ? » « Biaus seigneurs, dist il, je ai assez
         de compaignie pour choses que je en aie ore a faire. » Dont s’en voult outre passer,
         quant cilz li enquistrent : « Quiex nouveles nous direz vous de l’ost et de Helcanus
         en quel lieu il vous envoie ? » Quant il entendi ce, si dist : « Biaus seigneurs,
         Helcanus se siet devant Nise, o lui grant plenté de gent. Mais il ne m’envoie en nul
         lieu, car je sui a Peliarmenus, filz a l’empereour de Romme Cassidorus, qui peres
         est a celui que vous dites a cui vous estes. » Et quant il ont ce entendu, si l’ont
         saisi de toutes pars et distrent que a celui n’estoient il pas, ainz retorneroit avec
         eulz et le ren[e]droient au filz l’empereour, leur souverain. Quant li chevaliers
         oÿ ce, si dist : « Moult avez ore fait entre vous grant prouesce quant vous touz m’avez
         pris par decevance. » « Comment ! distrent il. » « Par Dieu, dist il, se je eusse
         cuidié que vous tous ne fussiez a mon seigneur, bien me fusse partiz de vous sanz
         damage recevoir. » Quant il ont oï ce, si li ont enquis comment. « Par foi, dist il,
         em pluseurs manieres, et tout aussi ferai je ore, mes que vous me faciez parler au
         souverain. » Dont l’amenerent a Mirrus et li distrent ceste chose.
         207 <i><span class="c">Q</span></i>uant Mirrus oÿ ce, si fu trop joians et si dist : « Biaus douz sire, ore esgardez
         la maniere comment vous vous puissiez estordre de nous sanz ce que nous n’en soions
         blasmez. Et sachiez que assez legierement le soufferrons. » « Par foi, dist il, volentiers.
         Vous savriez bien que vous n’avriez pas fait trop grant chevalerie se vous en tel
         maniere m’aviez pris. Si le faites ainssi comme je vous dirai, se il y a nul de vous,
         tant soit hardiz ne preus, que il envers moi osast entreprendre une jouste tele que,
         se il me pooit jus metre de mon cheval a terre, que par tant fusse pris et retenuz,
         et se je le pooie faire que par ytant m’en passasse outre et m’en alasse sanz encombrier
         de vous touz en mon afaire. » Quant Mirrus oÿ ce, si encommença a souzrire et dist
         : « Sire chevalier, bien croi que vous preus et har[f]diz soiez. Et bien sachiez que
         de ma partie vous n’en serez ja desdiz. » Dont sailli uns chevaliers avant, et estoit
         cousins Melode, et dist a Mirrus : « Sire, je vous demant ceste premiere aventure.
         » « Par Dieu, dist il, je ne le vous escondirai mie, se ainssi est que vous l’amez
         miex por vous que pour moi. » « Par Dieu, sire, dist il, oïl. » Dont se sont tuit
         moult tost arriere trait, et furent li chevalier apreste, car chascuns d’eulz estoit
         aprestez a cheval sanz nule defaute que il leur couvenist. Il se furent esloingnié
         li uns des autres. Il embracierent les escuz et empoingnierent les glaives et vindrent
         au poindre des chevaus des esperons. Si l’ont fait si adroit que bien y parut aus
         chevaus, car il s’entrencontrerent en tel maniere que il percierent leur escuz et
         mistrent en asteles et froissierent leur lances en tel maniere que bien le pot on
         veoir, car a l’aprochier des chevaus se sont si entracosté que les ais en chaïrent
         des escuz. N’onques pis ne s’entrefirent, ainz s’en sont outre passé atant sanz plus
         eulz delaissier. Li chevalier Peliarmenus, qui volt son cours faire valoir, ne volt
         mie le des[exponctué/début]s[exponctué/fin]trier sus sachier, ainz se prist a poindre
         et se mist en la forest et eschapa en tel maniere. Quant li auquant l’ont veu, si
         sont tuit esbahi. Et y ot de tiex qui voudrent poindre aprés lui, quant [exponctué/début]i[exponctué/fin]
         Mirrus leur jura que, se [171] il en y avoit nul qui le suivist, que il perdroit s’amour,
         car il dist que il avoit esploitié comme soutilz et plains de tres grant enging et
         qu’il savoit bien que il estoit chevalier sousfisanz. En tele manie (sic)
         208 E[lettrine2]n tele maniere eschapa cil par son sens. Et Mirrus se mist en son
         chemin, tout parlant de lui, et dist oïant maint chevalier que il avoit fait plus
         grant chevalerie que se il eust atendu l’aventure du chevalier metre a terre, car
         il n’estoit mie seürs que il li meist, ainz le trouva fort et seür et ne s’en pot
         miex partir selonc toutes aventures que il fist, car honte n’est mie a .I. chevalier
         qui pour .C. chevaliers fuit pour metre son cors a sauveté. Dont dist chascuns que
         il disoit voir. Dont n’ont finé par leur journees, si sont venuz au siege devant Nise.
         Sachiez que moult furent dont conjoï des barons et meismes de Helcanus et du filz
         au roy de Frise. Si m’en veul ore atant taire, car nule chevalerie on ne faisoit devant
         la cité, car tant estoit fort que nul assaut ne doutoit que cels dehors li peussent
         faire, et ceulz dedenz ne vouloient hors issir, car bien leur sembloit qu’il n’avoient
         mie gent a issir hors, car trop estoient poi dedenz la ville et il ne se vouloient
         mie combatre a meschief, car il atendoient le secours de Pelyarmenus, a qui cilz chevaliers
         s’en aloit qui en tele maniere s’en estoit departiz comme vous avez oÿ de [b] Mirrus
         et des siens. Si veul revenir a lui et conter comment il aloit querre le secours pour
         ceulz dedenz qui n’estoient mie asseuré du tout, ainz estoient en grant paour et en
         grant doute, car il estoient si pres tenu et de si pres gaitié que riens ne leur pooit
         venir de nule part, si que il doutoient moult que il ne fussent afamez.
         [rubrique/début]Comment Myrrus se parti pour porter le message a Pelyarmenus de par
         Helcanus, son frere.[rubrique/fin]
         209 C[lettrine7]i endroit [exponctué/début]i[exponctué/fin] dit li contes que, quant
         Karus, li freres Ascanus, se fu partiz de la cité de Nise, il ne fina de chevauchier
         le chemin de Costentinnoble puisque il ot encontré [exponctué/début]M[exponctué/fin]
         Mirrus, si comme devant est dit, et il vit que il en fu eschapez. Dont enforça son
         erre et ne fina par ses jornees tant que il oÿ nouveles que Pelyarmenus estoit a .I.
         sien chastel, qui estoit assez pres de Costentinnoble. Dont s’apparut a lui. Et quant
         il le vit, si li dist : « Askarus (sic), li miens amis, vous soiez li bienvenus !
         Comment [c] le faites vous ne quiex nouveles ? » « Par foi, sire, dist il, je ne vous
         sai a dire nouveles qui bonnes soient, car mon frere est assis dedenz Nise du filz
         le roy de Frise, vostre cousin, et de Helcanus, vostre frere, si n’a pooir de issir
         ent. » « D’Elcanus, mon frere, et du filz au roy de Frise ? dist il. » « Voire, sire.
         » Dont s’est Pelyarmenus moult esmerveilliez et dist : « Par mon chief, mar est li
         filz au roy de Frise entrez en ma terre, car de Helcanus, mon frere, sui je asseurez,
         car je sai bien qu’il n’est mie en vie. Me cuide Japhus tolir la terre par sa guille
         et faire hoir d’un autre, qui onques ne fu veuz de mon pere ne de fa‹i›[m]e a qui
         il eust onques a faire ? » Dont a fait maintenant ses clers devant lui venir et fist
         escrire lectres et briez et a partout mandé et envoié moult esforcieement au plus
         que il onques pot, si que dedenz .VIII. jours en ot mis ensemble .XXX[exposant/début]M[exposant/fin].,
         qui touz haoient Helcanus de la teste a couper. Dont vint Pelyarmenus a Karus et li
         dist : « Amis, veez ci biau secours que je veul faire a vostre frere. Cist vous serviront
         a faire partout a vostre volenté, et je demorrai ci et porverrai ma terre, car je
         croi bien, se je aloie avecques vous, qu’il enterroient enz par devers la mer de Grece.
         » « Sire, dist Akarus (sic), ainz croi que vous feriez trop miex se vous leur veniez
         a l’encontre de vostre terre, car sachiez que il ont amené et fait venir tant de gent
         comme il ont peu avoir. Et je vous creant que nous les [exponctué/début]p[exponctué/fin]
         prendrons touz aus mains. » [d] Dont a Pelyarmenus eu en son conseil qu’il alast a
         l’encontre de ceuls qui devant Nise estoient assegié, car, se il pooit ceulz metre
         au dessouz, il avroit le tout gaaignié. Adont n’arresta se poi non que il se mist
         lui et sa gent au chemin de Nise.
         210 <i><span class="c">Q</span></i>uant Karus vit que il avoit si bien besoignié, dont s’en vint a Pelyarmenus et li
         dist : « Sire, tout le chemin que je ving a vous, je m’en yrai et conterai a mon frere
         le gent secours que vous li faites. » « Bien me plest », dist il. Lors s’es (sic)
         mis au repaire et ne fina par ses journees tant que il vint assez pres de l’ost de
         Nise. Lors mist .I. cor a sa bouche. Celui sonna moult haut a fort alaine, si que
         bien fu entenduz en la cité. Et tout en autel maniere fu il de Myrrus meesmement,
         qui estoit dehors l’ost et chascun jour avoit esté en aguet de celui, car il pensoit
         et savoit bien que il estoit alez querre secours et que pour ce les avoit ainssi baretez
         quant il se parti d’elz. Dont vint a son cheval et est tost montez en la sele et a
         pris son escu et son glaive et s’est de l’ost departiz sanz point de compaignie et
         vint a l’encontre de Karus ou il chevauchoit seurement, comme cilz qui bien savoit
         le paÿs trop estrange par ou il aloit en la cité. Dont l’escria Myrrus, car bien le
         recongnut, et dist : « Sire chevalier, a l’aler vous partistes vous de moi si comme
         vous savez, mais or veul je que vous apaiez le passage, quar en cest paÿs n’a riens
         Pely[e]armeneus, ‹...›[v]ostre seigneur, ainz le chalenge tel qui greigneur droit
         y a ! »
         211 <i><span class="c">Q</span></i>uant Karus a veu [exponctué/début]i[exponctué/fin] Mirrus, si l’a petit prisié et
         dist : « Moult sui ore l[interlinéaire/début]i[interlinéaire/fin]ez quant vous le
         passage me chalengiez si cortoisement. Et pour ce vous lairai je mon cheval et m’en
         yrai a pié en tele maniere que ja en lieu ou vous veingniez ne vous vanterez que je
         par couardise le face. » Quant Myrrus oÿ celui, lors sot moult bien que il se moquoit
         et dist : « Par Dieu, sire vassal, moult a enviz feriez ce. Et sachiez que moult a
         enviz vostre cheval enmenroie, se de mon droit ne l’avoie conquis. Gardez vous de
         moi, qu’il vous en est mestiers ! » Quant Karus l’oÿ, si pensa qu’il estoit chevaliers
         adroit et dist : « Bien est grant meschief de toi, car je sai bien que ta vie outree
         mes que je a toi me soie pris. » « Ne t’en chaut ! ce dist Myrrus. Onques plus ne
         te soit de moi que il est a moi de toi, car autrement seroies tu folz. »
         212 D[lettrine2]ont se sont andui esloingnié li .I. de l’autre et sont venu as chevaus
         poindre. Si les ont poins si adroit que bien s’en peust on merveillier qui les veist,
         car tant aigrement vindrent ensemble que eulz meismes ne sorent quant leur glaives
         vindrent en asteles et eulz meismes s’entrencontrerent si fort que, vousissent ou
         non, sont cheuz des chevaus a terre. Quant chascuns vit ce, sachiez que il ne tindrent
         mie a mal emploiez leur coups de leur [f] lances. Dont mistrent ch-chascuns (sic)
         les mains aus espees et vindrent ensemble, les escuz embraciez, plains de tres grant
         yre, esmeu, et ne sai mie liquiex feri avant, ainçois l’ont fait si egalment que chascuns
         trouva son compaignons plain de grant prouesce. Que vous diroie je ? Cilz feri adonc,
         l’autre feri aprés. Ne lairoie mie raconté, si aroie annuié, mais je vous di que si
         par igal a l’estour se trouverent jusques adonc que tel furent mené que petit valurent
         leur cops. Dont dist Karus : « Chevaliers, quant tu m’avras conquis, de qui te porras
         tu vanter ? » « Par foi, dist Mirrus, je le sai bien, cais tu de moi ne le saroies.
         » « Je le saroie bien, se il estoit ainssi que tu au dessous en venisses. » « Certes,
         dist il, moult miex le cuideroie savoir de toi que tu ne feroies de moi. » 
         213 D[lettrine2]ont s’est .I. poi arriere trais et dist : « Souffrons nous .I. poi.
         tant que nous puissons miex emploier nos cops. » « Je l’otroi », dist Myrrus, qui
         moult estoit au dessouz de sa force. Et tout en autele maniere estoit Karus, car tant
         avoit l’un et l’autre perdu de sanc que trop en avoient les cors affebloiez, et avec
         ce leur armeures estoient routes et despanees, si que il n’atendoient se la mort non.
         Quant Karus vit ce, si ot paour de sa vie et ne volt lessier que il ne conjurast Mirrus,
         que, par la foy que il devoit a touz ses amis, que il li deist qui [172] il estoit.
         « Je sui, dist il, .I. povre chevalier qui sui nez de Bretaigne et ai a non Myrrus
         et sui compains a Helcanus, filz a l’empereour de Costentinnoble. » « Ha ! Myrrus,
         ce dist Karus, estes vous ce ? Bien savoie que vous estiez tiex comme je vous avoie
         dit que, se ainssi estoit que je vous peusse outrer, que bien savroie qui vous seriez
         et ne vous fussiez mie nommez a moi. » « Par Dieu, ce dist Myrrus, aussi seusse je
         bien qui le souverain chevalier du monde a qui je eusse onques eu a faire eusse outré.
         » « Par foi, dist il, autel pensee avoie je. » « Mais or me dites qui vous estes tout
         en autele maniere comme je vous ai dit de moi. » « Certes, dist il, on m’apele Karus
         et sui freres Ascanus, a qui ceste terre est et cest paÿs. » « Bien ai oÿ parler de
         vous, ce dist Mirrus. Or sui je liez quant je me porrai vengier de la traÿson que
         vostre frere me fist quant je alai ou message en Costentinnoble. Et je croi bien que
         vous meismes y fustes, si le comparrez chier. » « Par Dieu, dist il, Myrrus, onques
         n’i fui, car je n’i voil aler, si aiés merci de toi meismes et de moi, car je sai
         bien, se nous plus alons as cops donner, que riens est de nos vies. » « Ce saverai
         je », dist Myrrus. Dont le rapela a l’escremie. « Myrrus, dist Karus, je te veul prier
         d’une chose : je te depri que nous metons ceste bataille en respit jusques a tant
         que aucuns gentilz homs y soit par qui on sache la victoire de [b] nous 
         .<span class="num">ii</span>.        
         , car moult ert estrange chose se nous ci nous occions que nulz ne [exponctué/début]le[exponctué/fin]
         sache nos prouesces. Et je te di, se tu ailleurs me pués conquerre, que je a toi me
         rendrai pour faire ton plaisir plainement. Et s’il est en tel maniere que tu ci me
         conquieres, je te di que tu avant me couperoies le chief que je me rendisse vaincus.
         »
         214 <i><span class="c">Q</span></i>uant Myrrus oÿ ce, si ot doute que, se il ne se souffroit de ceste chose, que il ne
         l’en mesc‹...›[h]aist, car tout aussi fort le trouvoit il de la bataille comme lui
         meismes. Et nonpourquant, il li sembloit que couardise li seroit atourné se on le
         savoit. Si li dist : « Karus, se il est ainssi que tu me veulles proier que je de
         ceste bataille me suesfre jusques a .I. jour que nous y metrons, mes que tu le me
         veulles creanter que tu a moi vendras en quelque lieu que tu me savras pour faire
         de toi ma volenté, se ainssi n’est que tu te puisses desfendre, je m’en sousferrai
         quant a orendroit. » « Par foi, dist il, je le vous creant. Et soiez certain que je
         y vendrai, se je sui en vie. Et vous m’aseurerez de touz que de vostre cors seulement.
         » « Par foi, dist il, voirement ferai. » Dont ont mis la journee a .XV. jors. Et adont
         devoit venir Karus a Myrrus, si comme devant est dit. Dont est chascuns revenus revenus
         (sic) a son cheval et sont remontez a grant paine, comme [c]ceulz qui moult estoient
         au dessouz de leur forces.
         215 D[lettrine2]ont demanda Mirrus a Karus que au mains il li deist comment il avoit
         besoignié en Costentinnoble. « Par Dieu, ce dist Karus, encor vous vaudra miex ce
         que je vous dirai que se vous m’eussiez outré a mort. Je vous di pour voir que Pelyarmenus
         nous vient a secours a .XXX[exposant/début]M[exposant/fin]. homes, qui touz vous heent
         de la teste a couper. Si vous poez pourveoir soit de fouir, soit de bataille. » «
         Et dedenz quant seront il bien ci ? ce dist Myrrus. » « Par foi, dist il, dedenz .VIII.
         jours ou .X., si com je croi. » « Ja par Dieu, dist il, ne pour vous ne pour eulz
         ne fuirons. » Atant sont l’un de l’autre departi, et vint Mirrus en l’ost. Quant si
         homme l’ont veu, si ont eu moult grant merveille comment il estoit en tel maniere
         atirez. Si li demanderent, mais onques ne leur voult dire. Adont le desarmerent et
         ont mandé les mires. Et quant il l’ont trouvé si blecié, si sorent bien que moult
         estoit de grant cuer. Dont li ont ses plaies bendees et l’ont moult reconforté, car
         il li distrent que il le remetroient en sa force dedenz .VIII. jours.
         216 C[lettrine2]este nuit passa, et l’endemain avint que ceste chose ne pot estre
         celee que la nouvele n’en venist a Helcanus. Et quant il le sot, si vint a lui a son
         tref et li dist : « Mirrus, qui vous a encontré ne [d] qui vous a ce fait ? » « Sire,
         dist il, cilz qui bien ot pouoir de moi metre ou point ou je sui. Mais je vous pri
         par amors que vous vous en souffrez du savoir, car bien le savrez atans. » « Et je
         l’otroi, dist il, puisque vous le voulez. Mais bien sachiez que moult a enviz le soufferrai.
         » « Sire, dist il, or ne vous ennuit, mais d’une chose vous veul je faire sage : que
         vostre frere Pelyarmenus vous vient a l’encontre a tout .XXX. mille hommes qui dedenz
         .VIII. jours seront en l’aide a ceulz dedenz. » Quant Helcanus oÿ ce, si dist : «
         Or n’i a el que nous soions sus nostre garde. » « Sire, dist Mirrus, je le loeroie,
         et que on envoiast au devant du duc de Lembourc et que il se hastast de ce que il
         porroit, quar vous avez poi de gent se vous n’estes secorus de lui. » « Par Dieu,
         dist il, vous dites bien verité. »
         217 D[lettrine2]ont se sont mis ensemble tout li grant seigneur de l’ost. Lors orent
         divers conseulz, mais il envoierent des maintenant au duc por lui haster aussi comme
         pour venir au secours. Aprés il se sont pourveu de leur gent metre a point et orent
         conseil que Pelyarmenus n’aprocheroit mie la cité sanz bataille. Dont partirent leur
         gens en 
         .<span class="num">ii</span>.        
          et distrent que l’une partie yroit encontre Pelyarmenus et l’autre partie si garderoit
         la cité. Dont envoierent leur espies pour savoir leur venues, si trouverent que Pelyarmenus
         se ha[e]stoit et avoit oÿ nouveles que la pucele de Gonfort avoit rendu li et sa terre
         a Helcanus et li avoit envoié grant gent en s’aide. Dont fu yriez et dist que mar
         l’avoit fait et jura que chier li feroit comperer. Dont fist sa gent chevauchier sus
         le chastel. Et vindrent les nouveles en l’ost a Helcanus que Pelyarmenus estoit arestez
         a Gonfort. Dont fist venir devant lui Myrrus et li demanda se li chastiaus de Gonfort
         estoit auques desfensables. « Sire, dist il, oïl. Pourquoi le demandez vous ? » «
         Je le di pource que mon frere a assegié le chastel et dist que ja n’en partira, si
         laira pris. » « Ha ! sire, dist Mirrus, le chastel est moult fort, mais il n’a pooir
         de lui desfendre qu’il n’i a mie gent qui le puissent contretenir. » « Par Dieu, dist
         il, ce poise moi ! » Dont fu Mirrus trop yriez et dist : « Ha ! sire, et soufferrez
         vous que la pucele soit mise a destruction ? » « Amis, dist il, nenil, que je puisse
         ! » Et dont parlerent ensemble comment il porroient esploitier, mais il n’i ont veu
         tour qui gueres leur peust valoir quant a ore ne que il peussent si avant chevauchier
         a tout tant de gent et a si poi comme il en avoient, car trop demourroit li sieges
         petiz por la ville garder.
         218 <i><span class="c">Q</span></i>uant Mirrus vit que la damoisele n’avroit point de secours, si fu trop yriez, et il
         meismes fu de ses plaies a trop grant meschief. Si ot grant courrous et en vint a
         Helcanus et li dist : « Sire, se vous me voulez otroier .X[exposant/début]M[exposant/fin].
         chevaliers, je feroie secors [f] a la pucele, et vous di por voir que je enleveroie
         Peliarmenus du tout ou je y demorroie. » « Biau sire, ce dist Helcanus, ce ne vous
         porroie je mie otroier, car trop y seroit li perilz grans, mais je vous asseur que,
         se li chastiaus et la pucele se pueent tenir .IIII. jours., que bien garantir l’em
         porrai. » En tele maniere demora la pucele a secourre et fu li chastiaus açains de
         toutes pars, et l’assaillirent Grieu de l’une part et de l’autre. Quant la pucele,
         qui dedenz estoit, vit ce, sachiez que ele fu moult esbahie, comme cele qui n’avoit
         mie apris tel assaut. Dont ne sot que faire, comme cele qui nul conseil n’avoit de
         nului qui aidier li peust, car ele n’avoit mie de .X. hommes .I. qui armes peussent
         porter. Et ceulz metoient tele desfense au chastel comme il pooient. Ceulz dehors,
         qui grant paine metoient a entrer enz, disoient qu’il se rendissent a la volenté Pelyarmenus
         ou il seroient tuit mort se il a force estoient pris. Et dont leur fu respondu que
         il se souffrissent tant qu’il eussent parlé a leur dame. Dont se souffrirent, et cil
         vindrent a leur dame et li distrent que il ne pooient mie tenir le chastel contre
         eulz et que ele le rendist et que il em peussent aler sauves leur vies ou autrement
         leur desfense ne porroit riens valoir, car il avoient ja appareillié par quoi il pooient
         monter as murs et qu’il seroient pris par force. [173]
         219 <i><span class="c">Q</span></i>uant la pucele oÿ ce, si vint aus murs et dist que on li feist venir Pelyarmenus,
         et on si fist. Quant ele le vit venir, si dist : « Ha ! sire, poi de franchise vous
         tient quant vous voulez abatre mon chastel seur moi, qui sui ceenz seule ! Ne vous
         vaut ! » « Par Dieu, dist il, mar l’avez rendu a autrui que a moi, car vous et lui
         en avrez male joie de cest jour en avant. » « Ha ! sire, dist ele, ainz avrez merci
         de moi et je vous rendrai le chastel a vostre volenté. » « Quele merci, dist il, voulez
         vous avoir ? » « Je veul, dist ele, que li chastiaus vous remaingne, et je m’en yrai
         la ou je voudrai, avec moi ceulz qui ceens sont. » « Ja par Dieu, dist il, en tele
         maniere n’avendra, ainçois avrez tel avantage que le vostre cors me demorra a faire
         ent toute ma plaine volenté et de touz ceulz qui o vous sont. »
         220 <i><span class="c">Q</span></i>uant la pucele entendi ce, si commença moult [exponctué/début]i[exponctué/fin] fort
         a souspirer et dist : « Lasse ! Dont sui je perdue sanz recouvrier et honnie ! » «
         Dame, ainz avra merci de vous, car autrement serions nous tuit mort. » « Lasse, chetive
         ! dist ele. J’ai plus grant duel de mon pere, qui viex est et frailes, que je n’ai
         de moi meismes, car, se j’ai a souffrir, je l’ai bien deservi ! Ha ! Mirrus, sire,
         pourquoi vous vi je onques ceenz entrer quant pour vous reçoif aujourd’ui tel domage
         ? Et nonpourquant, je ne vous en saroie blasmer, car vous n’i avez courpes, et bien
         croi que, se vous saviez ceste chose et vous le poyez [b] amender, que volentiers
         le feriez. » Dont escrierent cil dehors que on leur rendist le chastel ou il enterroient
         enz a force. Dont respondi li uns d’eulz que on leur ouverroit le chastel en tele
         maniere que il eussent merci de leur damoisele et d’eulz meismes. Dont leur fu le
         chastel rendu, et Pelyarmenus entra enz a tout grant plenté de chevaliers. Maintenant
         vint a lui la pucele et li cria a mains jointes merci pour li et pour son pere. Dont
         ne voult souffrir que pis eussent fors que maintenant. Pelyarmenus a fait mener le
         pere et li en Costentinnoble et ceulz que il trouva leenz fist il metre en prison
         et y lessa sergenz pour le chastel, puis ne volt faire lonc sejour, ainz se sont mis
         a la voie et n’ont finé, si sont aprouchié a 
         .<span class="num">ii</span>.        
          lieues de Nise.
         221 <i><span class="c">Q</span></i>uant cil de l’ost l’ont seu, si sont aprestez, et meesmes Helcanus, qui voult avoir
         la bataille a son frere. Et le premier encontre a fait ordener ses batailles. Mirrus,
         qui voult estre premier pour l’amour a la pucele, dont il avoit oÿ nouveles que il
         l’avoit prise et le chastel mis en sa main et la gent enprisonnee, il pria Dieu que
         jamés ne peust de la bataille retorner jusques a tant que il eust feru en l’escu Pelyarmenus
         en tele maniere que il l’eust mis jus du cheval ou il lui. Japhus meismes ne volt
         lessier que il a ceste bataille n’alast. Dont firent .III. batailles de .XX[exposant/début]M[exposant/fin].
         chevaucheurs. La premiere fu Mirrus a tout .IIII. mille haubers ; la secon[c]de fu
         Helcanus a tout .VI[exposant/début]M[exposant/fin]. ; la tierce Japhus de .X. mile.
         Et cil furent en l’arriere garde. Dont ont leur gent adreciee cele part ou il savoient
         Peliarmenus.
         222 L[lettrine2]es espies, qui de ce se prenoient garde, l’ont m-moult (sic) tost
         noncié aus Griex. Quant il sorent ce, si en furent moult liez, car bien leur fu dit
         que li avantages estoit leur de .X[exposant/début]M[exposant/fin]. hommes. Dont ont
         leur gent ordenee et les mistrent en .IIII. parties, et ot en chascane (sic) seigneur
         qui moult fesoit a douter. La premiere bataille ot li cuens de Japhe ; la seconde,
         li dus de Laomedon ; la tierce, li dus d’Athaines ; la quarte, Pelyarmenus, qui moult
         fist a douter. Li cuens de Japhe, qui avoit non Dubyus, fist sa gent ordener et chevauchier
         moult ordeneement au devant des autres. Dont n’orent mie [exponctué/début]t[exponctué/fin]
         granment alé quant il virent Frisons d’autre part qui venoient moult esforcieement.
         223 M[lettrine2]yrrus et li sien, qui le-eur (sic) enseignes avoient faites desploier
         au vent, virent Dubyus, qui leur venoit moult hardiement a l’encontre. Dont s’entraprochierent
         et vindrent aus chevaus poindre. Dubyus, qui bien sembloit sires d’eulz, si s’est
         avant trais et s’est mis au devant de ceulz qui estoient de sa partie. Et dont point
         le cheval, si que bien le vit Mirrus. Il ne mist mie le sien en oubli, ainz le poinsts
         si que, vousist ou non, en trespassa .IIII. qui devant lui s’estoient mis. Adonc li
         vint Dubyus en son devant, et il le feri de tel force que, vousissent les ar[d]meures
         ou non, li a mis sa lance parmi le cors. Et a l’aprochier couvint Dubyus verser par
         dessus la croupe du cheval. Ceste jouste premiere li couvint comparer, mais ainçois
         que Mirrus eust fait son poindre fu il entrepris de la gent au conte Dubyus. Mais
         cil, qui avoit cuer d’omme noient esperdu, mist tantost la main a l’espee et feri
         d’une partie et d’autre, si que tout cil qui adont le virent en furent tout esbahi.
         224 <i><span class="c">Q</span></i>uant il se furent en tele maniere assemblé, sachiez que moult y ot de ceus qui moult
         furent malbailli, car si fierement les requeroient Myrrus et li sien que ce estoit
         grant merveille a veoir. Mais quant Grieu sorent la perte de leur seigneur, si furent
         moult afebloié, car si vistement les engressoient Mirrus et sa gent que, vousissent
         ou non, les couvint resortir. Quant ce vint a chief de grant piece, li dux de Laomedon
         se feri en la bataille, et aussi firent li sien moult aigrement, si que Frison s’en
         porent bien apercevoir, car tout aussi se ferirent en eulz comme se ce fussent gent
         qui riens ne doutassent ceulz qui grever les pooient. Dont fu Mirrus açains de toutes
         pars, et feroient seur lui qui miex miex. Mais Bretons, qui si pres se tenoient les
         uns des autres, le secoururent de ce qu’il porent. Meismes Elygius, ses compains,
         se mist avant de quanque il pot pour lui aidier, comme hom plains de tres [exponctué/début]o[exponctué/fin]
         grant prouesce, car, quant [e] il vit l’enchaus seur lui et seur ses compaignons,
         il se mist en la greigneur presse et la fist il tant par son cors que, vousissent
         ou non, couvint aus Griex place guerpir. Mais riens ne valut, quar trop y avoit des
         Grejois, si que la nouvele en vint a Helcanus, qui n’atendoit el fors qu’il se peust
         en eulz ferir.
         225 D[lettrine2]ont ne demoura [exponctué/début]i[exponctué/fin] gaires que il et
         sa g-gent (sic) se ferirent enz. Qui dont leur veist l’estour commencier et enfor‹...›[c]ier,
         ces mors l’un sus l’autre trebuschier et verser, bien peust dire que li mort en eussent
         le meilleur, car nient plus l’une partie ne l’autre ne doutoit la mort que se pour
         ce l’eussent gaaignié. Et nonpourquant metoit chascun grant esfors a lui tenser. Et
         si esforcieement si aida Helcanus et li sien que assez tost que il vindrent furent
         Griex resortiz des leurs.
         226 <i><span class="c">Q</span></i>uant la tierce bataille s’est enz ferue de si grant force, si que d’une part et d’autre
         furent aussi comme tout onni, moult dura li estris avant que on seust liquiex em porroit
         avoir le meilleur. Mes tant y ot de la gent de Grece que tout en furent li champ couvert.
         Et quant Helcanus vit ceulz qui li detrenchoient les siens devant ses iex et qui li
         deussent aidier, si fu aussi comme touz hors du sens et estrainst les denz et feri
         le cheval des esperons tant [f] aigrement que a cele envaÿe maint le comparerent,
         car, si comme li contes le tesmoi‹s›[g]ne, a cel poindre en occist que uns que autres
         .X. avant que il relaschast son cheval. Et sachiez que tout en autele maniere Myrrus
         et Elygius (sic), qui par la bataille faisoient leur cembiaus des Griex qui la plus
         grant partie avoient. Et quant li chevalier, qui hardi estoient et de grant force,
         virent leur genz et leur amis et eulz meismes mener si malement, dont se pristrent
         a regarder en eulz meismes que ce seroit a bon droit se il avoient le meschief devers
         eulz, comme ceulz qui le fesoient contre droit et contre raison et contre leur seigneur.
         Si leur anuia et leur esvanoÿ li cuers et une partie de leur force, si reuserent une
         grant piece. Et adont en y ot mains detrenchiez et occis.
         227 P[lettrine2]elyarmenus, qui leur estoit au dos, vit sa gent reculer, si en ot
         tel courrous que pour riens ne se fust tenuz que maintenant ne leur soit seure courus.
         Dont se sont mis es Frisons et leur ont livré .I. dur estal, car, vousissent ou non
         les Frisons, li Grieu les ont menez jusques a Japhus d’autre part du champ. Quant
         Japhus vit ceste chose, si ne volt plus souffrir, ainz a fait sa gent desrengier et
         se sont feruz en eulz a une flote, si n’ont mie espargnié li uns l’autre, ainz y veist
         on la plus [174] grant occision qui onques fust dite en nule ystoire qui face a croire,
         car tant aigrement se penoit l’une partie et l’autre de leur anemis seurmonter que
         ce ne seroit se merveille non du dire. Pelyarmenus, qui la terre et le paÿs vouloit
         du tout metre a sa volenté, s’en aloit par la bataille les renz cerchant en tele maniere
         que tout occioit, tout detrenchoit et tout abatoit, si que nulz n’osoit ses cops atendre,
         ainz donnoit a sa gent si grant aide et si grant cuer que mar fust de celui qui le
         veist a cui sa force et son hardement ne soit doublez. Myrrus, qui plus avoit fait
         d’armes que nul chevalier qui en tout le jour eust armes portees, estoit tiex menez
         que si cop aloient ja aussi comme reusant. Dont s’est mis a une part entre lui et
         Elygius, et se sont mis hors de l’estour et osterent .I. poi leur hyaumes pour eulz
         refroidier puis restrainstrent leur chevaus et ont leur plaies bendees. Et adont leur
         sembla que moult bien leur estoit. « Compains, ce dist Myrrus, or vaut miex a nous
         et pis a eulz. Or veul je que vous me suivez la ou je voudrai aler. » « Amis, dist
         il, alez devant, et je vous suivrai. » Adont se sunt mis es chevaus et sont reverti
         vers la bataille. Et quant il furent la venu, si esgarda Mirrus le grant trayn que
         cil fesoient des leur, si s’est adreciez celle part ou il les vit chapler et vit Pelyarmenus,
         qui [b] avoit occis .I. frison. Dont en poi d’eure se part a grant domage, car Mirrus
         le feri de si grant air que, vousist ou non Pelyarmenus, le trebucha Myrrus a terre
         de son cheval en tele maniere que il ne sot se il fu ou nuit ou jour. Dont feri Elygius
         .I. autre en tel maniere que onques puis n’ot pooir de eulz nuire. Emprés ont recouvré
         seur Pelyarmenus, qui redreciez estoit en tele guise que moult eust esté courte sa
         vie se il n’eust esté secourus des siens moult esforcieement. La orent li dui compaignon
         moult a souffrir pour ceste envaÿe, car Pelyarmenus fu remontez a cheval et volt son
         annui vengier. Lors feri son destrier des esperons et se mist en la plus grant presse.
         Myrrus, qui estoit avironnez de toutes pars, feri. .I. cop. si desmesuré que, se ne
         fussent ceulz qui entour Pelyarmenus estoient, abatu l’eust du cheval. La furent li
         dui compaignon a meschief, car, se je n’en veul mentir, la furent il touz 
         .<span class="num">ii</span>.        
          des chevaus mis a terre. Et feroient seur eulz qui miex miex, si que leur mort estoit
         moult prochaine. Quant il se mistrent emprés leur escuz jus seur leur hyaumes et les
         espees empoigniees, et maintenant se sont adossé et ont feru devant et derriere en
         tele maniere que nus chevaus ne les pooit aprochier que maintenant ne fussent tuit
         pourfendu. Et nonpourquant reçurent il maint dur cop et ne peus[c]sent avoir duré
         se ne fust Diex, qui secourre les voult, car il fu dit a Helcanus que il estoient
         en tel point. On n’ot mie dite la parole quant lui et grant suite de gent sont venu
         cele part. La fu Pelyarmenus encontrez de son frere trop aigrement, comme cil qui
         ne le congnut mie, car, si comme veritez fu, il le prist en tel maniere que du cheval
         le mist a terre, que il garde ne s’en donnoit, puis feri a destre et a senestre de
         si grant force que mal de celui qui arriere ne se soit trais, se ne furent aucun qui
         entendirent a Pelyarmenus redrecier. Mais je croi que il failli a son cheval, car
         livrez fu a Myrrus, qui moult tost li sailli en sele pour le sien, qui tolus li avoit
         [exponctué/début]estoit[exponctué/fin] esté. Et Elygius refu mis el sien, car il avoit
         esté rescous d’un Grieu a cui il en cousta la vie. Quant cil dui furent mis a cheval,
         sachiez que adont y fu le chaples maintenus. Et se sont esforcié de si grant yre esmeu
         que nul n’en veoient qu’il ne vousissent metre a mort. Et quant Helcanus les vit si
         vertueusement chapler, dont s’est esvertuez de si grant force que il n’en veoit nul
         que il ne vousist metre a mort ou lui deschevauchier.
         228 P[lettrine2]elyarmenus, qui estoit si espris de courrous que il en issoit du sens,
         vit Helcanus, son frere, que il pas ne congnut, detrenchier et occirre sa gent, et
         si sot que il l’ot mis de son cheval a terre. Dont pour lui vengier point le cheval
         [d] et feri des esperons et vint vers lui touz enragiez et le feri de toute sa force,
         si que, vousist ou non, le couvint cheoir seur le col de son destrier. Dont cuida
         recouvrer l’autre cop, [exponctué/début]i[exponctué/fin] mais Helcanus s’est redreciez
         et a son cheval tire et le cop [exponctué/début]i[exponctué/fin] descendi a terre
         de tele vertu que l’espee li vola de la main. Et quant Helcanus vit ce, si n’eust
         lessié pour tout le monde que il ne li fust seure couru. Lors vint avant, l’espee
         ou poing et l’escu avant mis, dont s’est Pelyarmenus couvers, mais si bien ne le sot
         faire que l’espee ne soit descendue parmi l’escu et parmi le hyaume de si grant force
         que le cercle couvint couper et la coiffe et le baçin et lui meismes tout encliner.
         Et trop grant merveille fu que il ne l’a tout pourfendu a ce cop, mes les bonnes armeures
         dont il estoit armez le tenserent, et il fu chevalier de tres grant vertu, si soustint
         le coup. Dont cuida Helcanus recouvrer, mais il guenchi et passa avant et s’espee
         li fu rendue, et dont s’entrepristrent li dui frere, car mie ne s’entrecongnurent.
         Et se il se fussent congneu, ja pire n’en eust esté l’escremie, mais encore meilleur.
         Dont chaplerent moult longuement ensemble, comme cil qui moult avoient force et hardement,
         mais en la fin en eust Pelyarmenus eu le pieur quant le duc de Laomedon le secourut.
         Cilz fu chevaliers de grant force, si comme il parut le jour aus Frisons. En tele
         maniere tindrent l’estour d’une partie et d’autre, si que trop estoit grant merveille
         [e] comment il pooient tant soffrir. Et nonpourquant, des Griex y ot la plus grant
         partie. Dont il devoient bien avoir victoire seur eulz se il eussent raison ne droit,
         mais non avoient, car il n’i avoit nul d’eulz qui ne fussent tout renoié traïteur
         et mauvais et plain de grant felonnie. Que vous iroie je contant ne delaiant ? Tant
         ont feru et chaplé ensemble que bien y parut en la fin. Mais atant me veul ore souffrir
         a parler d’eulz pour revenir a ceulz qui estoient dedenz la cité.
         [rubrique/début]Comment Karus se parti de Mirrus et s’en ala en la cité de Nise, si
         comme vous orrez.[rubrique/fin]
         229 O[lettrine7]r dist li contes que, quant Karus se fu partiz de Mirrus, que il vint
         en la cité de Nise et fu moult conjoïz de son frere et de touz. Et li ont demandé
         a qui il avoit chaplé. Lors conta ses aventures en tele maniere que ele li estoient
         avenues. Et quant il l’ont entendu, si l’ont moult prisié. Et dist Ascanus : « Biaus
         freres, bien vous doi amer quant vous en tel peril vous estes mis [f] pour l’amour
         de moi ! » Dont li demanda de Pelyarmenus comment il avoit respondu du mandement que
         il li avoit fait. « Frere, dist il, dedenz .VIII. jours ou .X. avrez vous Pelyarmenus
         dedenz ceste cité a tout .XXX[exposant/début]M[exposant/fin]. Griex. »
         230 <i><span class="c">Q</span></i>uant Ascanus l’oÿ, si tressailli touz de joie. Dont ne douta riens, ainz ont fait
         joie par toute la ville et ont le secours attendu touz les .VIII. jours. Et quant
         ce vint au nouviesme, si esgarderent et virent que cil dehors se desseurerent. Lors
         sorent bien que il aloient a l’encontre de Pelyarmenus. Et maintenant que il sorent
         que il furent a lui assemblé, si sont hors issu qui miex miex et ont ceulz du siege
         acueilliz de toutes pars, si comme cil qui bien furent .XXX[exposant/début]M[exposant/fin].
         par nombre, touz aprestez de mort recevoir quant plus ne se porroient desfendre. Quant
         Frison virent ce, si l’ont noncié partout et furent moult tost a l’encontre. Qui dont
         veist Karus comment il se feri es Frisons tout en autel maniere comme fait li leus
         entre les brebis et il est fameilleus, tout aussi fait cil qui moult grant vertu avoit
         en soi. Ascanus et li autre ne se porent assazier. Quant frisons virent ce, si pristrent
         cuer en eulz et les ont recueilliz tant fierement que bien le pot on veoir, car, si
         comme je le truiz lisant, en autele maniere les reçurent que grans fu la destruction
         et d’une part et d’autre. Heleus et son frere Nazarus, qui la [175] besoingne avoient
         a garder, si esforcierent moult, et bien le pot on veoir, car, si comme veritez fu,
         tant firent le jour de chevalerie que trop seroit grant anui a raconter leur prouesces.
         Et tout en autele maniere firent li pluseur des leur, mais en la fin perdirent cil
         dehors leur forces, car cil de la cité estoient encontre eulz a cens et a milliers.
         Si ne vous porroit nus raconter le grant meschief qui lors leur avint, car tous les
         aloient cil dedenz detrenchant. Et quant il virent ce, dont ne porent autre chose
         faire fors qu’il s’abandonnerent de eulz metre a desfense en tele maniere que bien
         avoit a faire li uns a 
         .<span class="num">ii</span>.        
          ou a .III. Quant Heleus et son frere virent ce, qui tant avoient souffert que plus
         ne pooient, si n’i voudrent plus demorer, ainz ont le champ guerpi et leur ont livrez
         les dos.
         231 <i><span class="c">Q</span></i>uant cil dedenz virent ce, si leur ont plus et plus couru sus et les menerent detrenchant
         grant piece. Mais celui dont j’ai devant parlé, qui sires et dus estoit de Lembourc,
         avoit chevauchié et erré a grant esploit tant qu’il leur sont apparu d’une montaingne.
         Et quant Frisons les ont perceuz, si ne les congnurent pas, ainz ont cuidié que il
         deussent estre contre eulz. Si furent plus a meschief que devant, car il virent que
         ceulz leur venoient a l’encontre et que passer les couvenoit parmi eulz, si ne sorent
         que faire. Dont orent aussi comme une volenté, car [b] il miex se vouloient faire
         occirre a ceulz a qui il se combatoient que il ne fesoient a ceulz qui devant leur
         venoient. Dont retornerent a .I. fais contre eulz et se sont mis tant aigrement a
         desfense que ceulz dedenz s’en sont trop esmerveillié. En cele desfense vint li dus
         et sa gent, qui bien orent entendu l’asfaire (sic), si se ferirent seur ceulz dedenz
         en tele maniere qu’il les forclostrent de la cité. Et furent aussi comme touz mis
         au bersail.
         232 <i><span class="c">Q</span></i>uant Ascanus vit le grant meschief qui seure li estoit couru, dont se commença a esvertuer
         et fist d’armes ce que il pot. Mais celui de cui on doit bien tenir conte, qui Bourleuz
         avoit a non, li vint devant a ce point a son grant maleur, car de l’espee, dont il
         avoit maint chevalier mis a mort, le feri de tel vertu que la teste a tout le hyaume
         li fist voler el champ voiant sa gent meismes. Dont furent li autre tuit esfraé, si
         en vindrent les nouveles a Karus, son frere, qui moult dolenz s’en fist. Et sanz fail
         le bien y parut, car pour la nouvele en mist maint a mort le jour, mais riens ne li
         valut, car si les ala li dus destraingnant et sa gent meismes, Heleus et la seue chevalerie,
         que poi en y avoit nul qui paine [exponctué/début]i[exponctué/fin] meist a lui desfendre,
         si que a cele heure avint que tant en y ot de mors et de navrez de ceulz dedenz que
         poi valut puis leur force, car Karus fu tiex menez que, [c] se ne fust la seue prouesce,
         touz eust esté mors et retenus. Mais tant y feri de l’espee que par droite force se
         feri parmi euls dedenz la cité. Dont fist les portes clorre pour lui et sa vie tenser
         tant comme il porroit. A cele heure en ot hors de ceulz dedenz grant partie, mais
         du tout en fist li dus a sa volenté : ou d’occirre ou de metre en prison.
         233 <i><span class="c">Q</span></i>uant Heleus vit ceste aventure, si loa Dieu de tout son cuer et moult prisa le duc
         de ce que si gentement l’avoit secoru. Adont fina la bataille, qui moult avoit esté
         pesme et dure. Cil dehors si ont entendu a els retraire vers les paveillons. Heleus
         et son frere vindrent au duc et li ont fait joie de ce que il porent et li distrent
         : « Sire, se secouruz ne nous eussiez, nous eussons esté tout mort. » « Biaus seigneurs,
         dist il, nulz ne puet estre honniz a qui Diex veult aidier. » Donc se sont conjoï
         et ont entendu a eulz meismes, si comme ceulz qui estoient navrez et bleciez et grant
         desirrier avoient d’eulz reposer. Mais li dus et sa gent, qui auques estoient fres
         et nouvel fors que du chevauchier, enquistrent nouveles de Helcanus. Dite leur fu
         verité, comment il estoit alez a l’encontre de son frere, et bien savoient que grant
         bataille y avoit eu, mais il n’en savoient la verité. Quant li dus oÿ ce, si prist
         une partie de sa gent et l’autre a laissiee pour le paÿs a garder et la cité, et puist
         (sic) s’est a la voie mis aprés Helcanus. Mais il n’en estoit mestier, [d] si avoient
         esploitié Breton et Frison que touz avoient mis les Griex a la voie.
         234 P[lettrine2]elyarmenus, qui le passage ne pot gaaignier, vit bien que retraire
         le couvenoit. Si fist o lui aler tant de gent comme il couvenoit et se mist dedenz
         Gonfort – ce fu li chastiaus que il avoit saisi seur la damoisele, si comme je ai
         devant parlé. Et quant Helcanus et li sien orent le champ gaaignié, sachiez que moult
         y ot de mors et de navrez, meismes des gens Pelyarmenus, tant que je n’en sai le nombre,
         et des leur aussi, car tout le jour avoient feru sus leur anemis. Si couvoitoient
         moult le reposer et sont descendus de leur chevaus, et en y ot aucuns qui sont pasmez
         de lasseté et du sanc que il avoient perdu, meismes li plus soffisant avoient grant
         mestier de repos.
         235 E[lettrine2]n ceste guise s’est li dus et sa gent apparus a eulz. Et quant il
         les virent venir, si furent tout desconforté, car il cuidierent que ce fust .I. secours
         qui fust issus de Nise pour aidier a Peliarmenus. Dont a chascuns vistement rastraint
         son cheval et sont montez sus qui miex miex. Aprés ont les escuz embraciez cil qui
         les orent et se sont mis en leur chemin et serrez ensemble, touz prez de la besoigne
         recevoir. Quant li dus et sa gent les virent, si les congnurent aus armes. Et maintenant
         fist sa gent tenir coie, et tantost fu congneuz des pluseurs. Dont vint a Helcanus.
         Et quant [e] li uns a congneus l’autre, dont s’entrefirent moult grant joie et puis
         conterent les uns aus autres leur aventures, comment il leur estoit avenu. Maintenant
         loerent Dieu et furent moult joiant de cest afaire. Japhus et li autre grant seigneur
         sont assemblé entour le duc, et la fu moult grant joie demenee.
         236 <i><span class="c">Q</span></i>ue vous diroie je ? Il fu tart, si se sont mis au retour et n’ont finé, si sont venu
         au siege devant Nise. Quant cil de l’ost les virent, si furent moult joiant. Dont
         se firent les gens logier et tendre trez et paveillons et entendirent a eulz aaisier,
         mais moult en y ot de navrez, si que moult furent li mire embesoignié. Meismes Helcanus
         avoit grant mestier d’aide, comme celui qui tant avoit fait d’armes que nulz ne le
         porroit compter ne dire. Et en tele maniere avoient fait Japhus, Myrrus et Heleus
         et moult d’autres que je ne sai nommer, qui demourez estoient devant la ville, si
         que tout estoient las de droite lasseté. Mais sanz faille la victoire qu’il avoient
         eue les metoit en si grant joie que moult leur alegoit de leur travail qu’il avoient.
         237 C[lettrine2]ele nuit passa, et l’endemain vint que il orent conseil que il feroient
         de ceste chose qui avenue leur estoit le jour devant, si comme de Pelyarmenus, qui
         s’estoit retraiz pour l’encontre que il avoit eue. Et il y ot de tiex qui disoient
         que bien savoient que il [f] estoit encores a Gonfort a tout tant de gent comme il
         avoit. Dont a demandé le duc qui cel Gonfort estoit. « Sire, dist uns chevaliers,
         cest .I. chastiaus qui a merveilles est esforciez puisque cist sieges commença. »
         Dont li fu toute la verité contee de Myrrus, dont il ne savoit encore riens. Dont
         s’en est moult esmerveilliez et vint maintenant a Mirrus, qui moult grant feste li
         fist de ce que il pot. Et quant il orent le tot visé, si distrent qu’il ne se partiroient
         du siege, si leur seroit la cité delivree, car il pensoient bien que gueres ne demorroit
         que il se rendroient, car il avoient perdue toute leur force.
         238 E[lettrine2]n tele maniere ont demouré et reposé et entendu a garir jusques a
         .I. jour prochain que il ont veu que uns chevaliers issi de la cité touz seulz et
         touz armez seur .I. moult bel destrier. Cilz estoit si richement appareilliez que
         moult estoit grant merveille de lui veoir. Et n’arresta, si vint tout droit a l’ost,
         son hyaume en sa main et .I. glaive, et distrent bien cil qui le regardoient que il
         demandoit jouste a aucun chevalier. Dont enquist et demanda le tref de Myrrus. Bien
         fu qui li enseigna. Dont vint cele part et trouva Mirrus dehors ou il parloit a ses
         chevaliers. Et cilz commença maintenant a huchier Myrrus : « Myrrus, vien a moi, car
         je sui ci venus pour moi aquitier du couvenant que j’oi a toi l’autre [176] jour de
         la bataille perilleuse ! »
         239 <i><span class="c">Q</span></i>uant Myrrus l’a oÿ, si est sailli vers lui et li dist : « Bien m’as tenu couvenant.
         » Dont est entrez en son paveillon et a ses armes demandees. Quant cil qui illecques
         estoient ont oÿe ceste chose, si se sont moult esmerveilliez, et erraument en est
         alee la nouvele droit a Helcanus et au duc et a Japhus. Et cil se sont apresté et
         en vienent la ou li chevaliers atendoit Myrrus. Dont li ont demandé qui il estoit,
         et il leur a respondu : « Biaus seigneurs, vous le savrez bien de autre que de moi
         tout a tans. » Dont descendirent de leur palefroiz et sont entrez dedenz le paveillon.
         et trouverent Mirrus qui ja avoit la coiffe laciee et se faisoit armer moult diligaument.
         Dont li ont demandé a quoi il beoit : « Biaus seigneurs, dist il, il me couvient tenir
         mon couvenant envers .I. chevalier qui est ci venuz, ainssi comme il me creanta. »
         Dont l’ont conjuré qu’il leur deist qui il estoit. Et il leur conta l’aventure comment
         ele estoit alee. Quant il l’orent entendu, si ont moult le chevalier prisiés, quant
         il en tel point estoit venus pour aquitier son serement. Lors dist li dus : « Par
         Dieu, moult seroit la chose couvenable que ce demourast atant et parlissons au chevalier
         et cest chose seue (sic) que, se il fierent ensemble, perilleuse chose sera. Car on
         ne puet faire plus a point la pais que orendroit. » et [b] chascuns dist : « Veritez
         est. » Tantost sont venus a lui. Et li dist li dus : « Sire karus, nous vous savons
         hardi et de grant prouesce, et aussi savons nous celui pour qui vous estes ci venus.
         Faites le bien : metez ceste chose en respit tant que vous avrez mains a faire, car
         nous savons bien que vous 
         .<span class="num">ii</span>.        
          estes tel que, se ainssi est que vous ailliez a la bataille, que li uns ne se partira
         de l’autre que li quiex que soit ne soit outrez ou mors. et adont sera la pais descouvenable.
         Et pour le bien que je espoire en vous, je loeroie que vous fussiez amis a celui a
         qui vous le devez estre, se vous [exponctué/début]i[exponctué/fin] trop vilainement
         ne voulez mesprendre.
         240 <i><span class="c">Q</span></i>uant Karus entendi le duc, si fu moult joianz et dist: « Sire sachiez que moult vous
         sai bon gré selonc mon entendement, mais espoir que vous l’avez autre que je n’ai.
         » « Si vous pri en guerredon que vous m’en faciez sage. » « Amis, dist li dus, bien
         pouez savoir pourquoi je le di. Vous savez bien quel avantage vous avez a Myrrus de
         bataille. Et bien savez que vous avez la ville tenue contre vostre seigneur droiturier,
         de quoi vous avez moult mespris. Et bien pouez savoir que vous a nul bon chief n’en
         pouez venir, nient plus que vostre frere qui mors est, si comme nous le savons bien
         et aussi faites vous. Et pour yceste raison, vous [c] loeroie je bien que vous ceste
         bataille meissiez en respit et feissiez tant que vous fussiez amis a celui qui vostre
         sires est : ce est Helcanus, que vous savez bien qui souverain est des filz a l’empereor
         Cassidorus de Costentinnoble, qui fu filz au bon chevalier Laurin, filz au bon seneschal
         Marques de Romme.
         241 <i><span class="c">Q</span></i>uant li dus ot la parole dite, Karus fu si pris et si atains que a poi que il ne se
         laissa cheoir jus du cheval a terre. Et geta .I. grant souspir et li sont les lermes
         venues aus iex. Si dist : « Veritez est que mon frere est mors, ce poise moi. Et comment
         que la chose ait alé, moult volentiers m’acorderoie a Helcanus, mais que je vers lui
         bonne pais peusse faire, qui couvenable fust a moi. » Quant li dus l’entendi, si dist
         : « Sachiez que se vous me voulez croire que je n’ai riens dit que je ne vous tiengne
         et que couvenable pais vous ferai avoir. » « Sire, dist il, m’en porrai je fier en
         vous ? » « Par Dieu, dist il, oïl. » Dont descendi Karus et mist jus son glaive et
         son escu. Bien fu qui son cheval tint. Dont dist au duc : « Sire, se il vous plaist,
         faites moi de mes armes desgarnir, car ce n’est pas chose couvenable que je voise
         devant mon seigneur en tel point, pour droiture prendre ne faire. » « Certes, dist
         li dus. Amis, veritez dites. » Dont l’a pris par la main et le mena en son paveillon
         et l’a fait desarmer, et puis li vesti une [d] robe a sa mesure. Et quant il fu appareilliez,
         si fu moult biaus a grant merveilles. Dont le mena devant Helcanus et les barons qui
         la furent assemblez.
         242 <i><span class="c">Q</span></i>uant il virent le duc, qui amenoit Karus en tel point, si orent moult grant joie.
         Dont dist li dus oiant touz : « Sire Helcanus, vez ci le chevalier qui freres fu Ascanus,
         qui la cité de Nise a tenue contre vous tant comme il pot. Or est ainssi que il en
         a son guerredon. Et pour la raison de ce que il a tel meschief en est venus son frere,
         qui ci est venus a vous. Et veult tenir la cité de vous aprés son frere, comme celui
         qui droiz hoirs en est et doit estre. Mais il se doute que vous ne leur veulliez tenir
         en cause pour la raison de son frere qui ne fist mie envers vous raison ne ce que
         il dut. Tout le veulle cilz faire couvenablement et appareillieement, et en est touz
         prez devant touz et en vostre presence.
         243 <i><span class="c">Q</span></i>uant Helcanus oÿ le duc, si ot grant merveille comment il ot amené celui a ce que
         il disoit. Lors li dist : « Sire dus, savez vous que ce est la parole au chevalier
         que vous avez dite ? » « Sire, ce dist Karus. Voirement est ce ma parole et ma requeste.
         » Dont se courouca li dus en lui meismes de ce que Helcanus ot dit, mais si sages
         et si atemprez fu que onques ne s’en esmut. Helcanus esgarda Japhus, son cousin, et
         moult d’autres. Si leur dist : « Biaus seigneurs, avez vous oÿe la parole au duc et
         la requeste Karus ? » Si distrent [e] : « Sire, oïl, voirement l’avons nous bien entendue.
         Que en ferez vous ? » Dont se sont il trait a conseil et ont esgardé que Karus n’estoit
         mie la venus pour pais, ainz estoit venus pour bataille faire contre Myrrus. Si furent
         esbahi de la parole que li dus avoit mise avant. Dont fist Helcanus apeler le duc,
         et il y vint assez tost. « Sire dux, dist il, vous avez ceste besoingne enchargiee
         de vostre sens. Et il couvient que elle soit par vous assouvie et gardez vostre honneur
         et la nostre. » « Sire, dist li dux, il n’afiert mie que je soie de ceste besoingne
         a vostre conseil, car je veul estre pour le chevalier, tout demandissiez vous ore
         se ce estoit pour lui que je parloie. » Dont entendi Helcanus qu’il avoit esté esmeuz
         de la demande et bien sot qu’il y ot raison. Dont li respondi contre ce et dist :
         « Sire dux, il me semble que, se je la parole n’eusse dite, que vous parlissiez pour
         nous et contre lui. Et sachiez a bien entendre que je contre vous ne mesdis pour [exponctué/début]i[exponctué/fin]
         moi avancier. » « Sire, ce, dist li dus, par ceste raison m’avez vous sorpris. Et
         je me repreng de mon entendement. » Dont esgarderent a la parole Karus comment ele
         porroit estre plus couvenable pour eulz et pour lui, car il ne la vouloit chargier
         sus lui, pour la raison de ce que il seur eulz s’en estoit aussi comme mis. Si establirent
         une pais moult couvenable a chascun, car, si comme je truis en escript, la ville fu
         rendue a Karus et tuit cil qui dedenz [f] estoient a la volenté du duc. Et sa volenté
         fu tele que Karus reçut a seigneur Helcanus, et tout aussi firent si homme. Et de
         ceste pais furent tantost hostage donné.
         244 <i><span class="c">Q</span></i>uant la pais fu en tele maniere ordenee, sachiez que moult fu l’une partie et l’autre
         joiant. Dont se [exponctué/début]i[exponctué/fin] mist Helcanus et moult d’autres
         dedenz la cité et se sont aaisié et reposé, comme cil qui grant mestier en avoient.
         En ce que ceste chose avint coururent nouveles a Pelyarmenus que ceulz de Nise estoient
         rendus a Helcanus. Et quant il ot ce entendu, si fu moult courouciez et pensa que
         (sic) bien que poi li valoit la endroit sa force, selonc ce qu’il avoit ses hommes
         perduz. Adont demoura en Grece et fist ses chastiaus renforcier et garnir de ce que
         il pot. Ne demoura gueres que Helcanus et li sien sorent comment il s’estoit partiz
         de Gonfort. Dont ne voudrent laissier qu’il n’aient envoié gent cele part pour savoir
         quele gent il y avoit dedenz. Et dont y fu envoiez Mirrus a tout .V[exposant/début]C[exposant/fin].
         chevaliers.
         245 <i><span class="c">Q</span></i>uant il furent la venus, si ne trouverent qui contre eulz fust, ainz estoient aussi
         comme touz gastez, de quoi il orent grant merveille que Pelyarmenus s’en estoit en
         tele maniere partiz, quant il vit que il ne le porroit tenir que il meismes ne l’avoit
         mis en flambe. Dont y ot aucuns qui de leur chevaus descendirent pour cerchier par
         leenz savoir se nullui trouveroient. Mais n’i trouverent nul homme. [exponctué/début]i[exponctué/fin]
         [177], fors tant que il oïrent gemissemenz et granz criz de ceulz que Peliarmenus
         avoit fait metre en prison. Et quant il sorent ce, si furent delivre par ceste aventure.
         Et il estoient ja si ataint que li auquant en estoient mort par povreté. Quant Myrrus
         les vit, dont en recongnut aucuns et eulz lui. Si se conjoïrent de ce que il porent,
         et aprés leur enquist Myrrus de leur dame. Il distrent que nule riens n’en savoient
         fors tant qu’il cuidoient que ele fust envoiee en Grece. Et Myrris (sic) ot conseil
         que il demorroit el chastel et qu’il remanderoit arriere ce qu’il avoit trouvé et
         il si fist.
         246 <i><span class="c">Q</span></i>uant il sorent la verité, si ne le voudrent metre en respit qu’il n’apareillassent
         leur erre por aler et pour suivre Pelyarmenus. Meismes Karus dist qu’il ne lairoit
         mie que il n’alast avec lui, car sa terre n’avoit garde d’omme qui aidier vousist
         a Pelyarmenus. Dont prist tant de gent comme il pot avoir et se mist avec eulz. Et
         ne finerent de chevauchier par leur journees tant que il vindrent au Chastel de Gonfort.
         Quant il ont veue la forteresce, si le prisierent moult et ne laissierent mie qu’il
         ne la feissent garnir. Et mistrent sergenz dedenz. pour garder le chastel. Aprés il
         ne targierent gaires que il se [exponctué/début]i[exponctué/fin] mistrent en leur
         chemin et errerent tant que il trespasserent la Forest de Vulgue et se mistrent les
         os (sic) par la contree, qui moult es[b]toit estrange assez. Poi trouverent de villes
         ne de chastiaus qui contre eulz ne fussent, mais si fors n’estoient que tous ne les
         meissent au dessouz, combien que il y meisent. Mais pour ce que trop avroie a faire
         de toutes leur arresteures faire mencion, ainz me veul entremetre des souveraines
         villes et des chastiaus qui leur furent livrez, en tele maniere comme je vous dirai.
         247 H[lettrine2]elcanus et li sien errerent tant que il vĩdrent a .I. chastel que
         on apeloit au jour de lors Laomedon. Et celui tenoit .I. duc qui de son cors avoit
         passé de prouesce touz les chevaliers de Gre‹...›[c]e. Cilz avoit non Clerus et li
         avoit donné Pelyarmenus grant terre pour ce que contre Helcanus tenis‹s›[t] son chastel.
         Et il s’en estoit moult asfichiez, comme cilz qui estoit le plus fort [exponctué/début]c[exponctué/fin]
         chevalier de Grece, car, si comme veritez fu, il n’estoit engins ne force de nule
         gent que li chastiaus doutast. Et sanz faille ce n’estoit pas merveille, car li chastiaus
         seoit d’une part sus la mer, qui li feroit au pié dessouz, par quoi on ne li pooit
         tolir sa viande qui trametre li vousist. Celui assistrent Frisons par le conseil Borleuz.
         Quant Clerus se vit assis, si ne s’esmaia de riens, ainz s’estoit bien et bel porveus
         de viandes et de bonne gent, car il avoit o lui. .X. mille sergens, qui touz estoient
         fors et seürs et fesoient a ceulz dehors souvent grant envaie.
         248 D[lettrine2]yalogus, dont vous [c] avez oÿ devant, qui freres estoit Pelyarmenus,
         avoit si acointié le duc de Nise que trop l’avoit chier. Et nonporquant savoit il
         bien comment il avoit esploitié des messages, ci comme devant est dist. Mais de ce
         que si freres a ceulz a cui il estoit fust ne savoit il riens. Si avint de lui que
         moult estoit crueulz et doutez en l’ost le duc. Si se pensa, comme cilz qui ne vouloit
         se traïson non, que il se metroit en paine de faire a son frere aide. .I. jour vint
         au duc et li dist : « Sire, je me peneroie volentiers que je peusse metre Pelyarmenus
         au repentir de ce qu’il m’a chacié et conjoié (sic) de lui, quant il me commanda a
         faire ce que je fis. Et pour lui meismes escuser le m’a fait metre sus a ceus qui
         touzjours l’ont servi. » « Amis, dist il, ce avient des mauvais qui touzjors consentent
         les malices. Et quant il voient que il n’en pueent mie faire du tout a leur volenté,
         si font aussi comme s’il n’i eussent mie atouchié et se excusent d’autrui. » « Par
         Dieu, sire, tout aussi a il fait de moi. Et se vous me vouliez consentir une chose,
         je croi que moult seroit Helcanus au dessus de sa besoingne. » « Quelle seroit ele,
         dist li dus ? » « Sire, dist il, je le vous dirai. Il n’est langage que je ne sache.
         Aprés vous me congnoissiez bien. Mes autrement avant que vous fussiez alez le quart
         d’une liue, je me metroie en tel point que vous ne autre ne me congnoistriez tant
         m’eussiez onques veu, ne a la face ne au parler. » « Par ma foy, dist il, ce verroie
         je volentiers. » « Et je, dist il, le vous mousterrai [d] en assez petit d’eure. »
         Dont s’est partiz du duc et vint a son privé conseil et s’est despoilliez tous nus.
         Dont ot une boiste appareilliee et s’est fait oindre en tele maniere que il ne fust
         hom qui peust dire que en tele maniere ne l’eust sa mere aporté de son ventre. Et
         quant il ot ce fait, il vesti une robe et s’en vint devant le duc et le salua en son
         langage. Et quant li dus le vit, si s’est moult esmerveilliez se ce estoit cilz. «
         Lors dont, li dist, Dyalogus se vous estes ce, moult poez faire de vos aviaus. » Dont
         le prist Dyalogus par la main et l’amené a une part et li dist une parole par quoi
         il sot bien que c’estoit il. Et quant il orent ainssi une grant piece parlé, si li
         dist li dux : « Dyalogus, je vous croi tant que de ma partie je vous otroi qnͣque
         vous voudrez dire ne faire. » « Sire, dist cilz, moult grans merciz. » Et dont li
         dist : « Moult volentiers feroie chose dont je peusse servir Helcanus a gré. Car comment
         que les choses voisent de Pelyarmenus et de Helcanus et de son frere, je sai de voir
         que Pelyarmenus a tort. Et pour ce metroie je volentiers paine que Helcanus en venist
         au dessus. Et sachiez que se vous me vouliez croire que dedenz court terme vous tendroie
         Pelyarmenus a faire toute vostre plaine volenté. » « Par mon chief, ce dist li dux,
         bien m’i acort. Et si veul que Helcanus ne le sache devant que ce soit fait. » « Sire,
         dist il, et je l’otroi. » Dont li demanda en quele maniere ce porroit estre et estre
         fait. « Sire, dist il, or m’en lessiez covenir. Aler me couvient [e] moi meismes a
         Peliarmenus parler et li dirai ce que je cuiderai que bon soit. » « Ne me chaut, dist
         li dus, que tu esploites, mais que tu te gardes de traÿson faire, quar je la hez seur
         toute riens ne je ne m’i voil onques acorder. » « Tout autel vous di je », dist il.
         Dont se parti Dyalogus de l’ost a guise d’omme non poissant et ne fina l’un jor plus
         l’autre mains tant que il vint en la cité de Costentinnoble. La estoit Peliarmenus
         a tout grant plenté des barons de la terre qui o lui estoient, liquel avoient pouoir
         et grant volenté de lui soustenir en la terre et ou païs. Cilz Dyalogus fist tant
         par son art que il vint en la presence de lui et li dist : « Pelyarmenus, mal me congnoist
         qui onques ne me vit. » Et quant Pelyarmenus le vit, si vint a lui et li dist : «
         Qui es tu, qui ceste parole m’as dite ? » « Je sui, dist il, cilz que tu pués veoir.
         » Et quant il li ot ce dit, si l’a Pelyarmenus touz esbahis pris par la main et l’a
         maintenant mené en sa chambre.
         249 <i><span class="c">Q</span></i>uant il le tint la, si li dist : « Di moi qui tu es ne que tu quiers. » « Ha ! dist
         il, voirement di je voir que mal me congnoist qui onques ne me vit, quant cilz qui
         torna es flans ou je tournai ne me veult congnoistre. Et nonpourquant si ai je tant
         esté en sa presence que bien me deust congnoistre. » Et quant Pelyarmenus oÿ ces paroles,
         si fu touz pris et dist : « Faites vous congnoistre a moi tost et isnelement, car
         onques mais ne vi pour tant que je seusse qui vous fussiez. » [f] « Non, sire, dist
         il, que vous sachiez. » « Amis, dist il, ainssi le veul je dire. » Dont li dist :
         « Sire vous avez .I. frere qui bien me congnoist. » « Qui est il ? dist il ». « Sire,
         dist il, quans en avez vous .I., dist il. » « Tu ne me fais que tenir de paroles.
         Di moi qui tu es. Et saches que se je sui privez de toi, je te ferai ja tantost la
         teste trenchier. » « Sire, dist il, ainz m’aseurerez en tele maniere que je vous dirai
         tel chose qui bien vous devra plaire. » « Et je l’otroi, dist il. » Dont li dist :
         « Sire, je sui Dyalogus, vostre frere, qui tant a eu de paine pour vous. Et si m’en
         a esté pou de miex. »
         250 <i><span class="c">Q</span></i>uant Pelyarmenus entendi son frere, si fu touz esbahiz et dist : « Celui Dyalogus
         congnois je bien, mais toi ne vi je onques mais. » Donc fist aporter blanc aisil et
         se desnua de sa robe. Et puis se fist laver et se revesti et chanja sa langue et dist
         a son frere : « Or pouez veoir se vous onques mais me veistes. » Quant Pelyarmenus
         vit ce, si fu touz esbahiz et dist : « Voirement puet on tout le monde decevoir par
         .III. choses : par herbes, par pierres et par paroles. Et par les 
         .<span class="num">ii</span>.        
          de ces .III. sui je deceuz. » « Et en partie si avez vous esté. Et pour ceste chose
         abregier, dist il, je vous fais assavoir que je de pieça ai mis grant paine a ce que
         vous fussiez au dessus de ce que vous chaciez et mauvés guerredon en ai eu de vous.
         Si sui ci venus en tel point comme vous pouez veoir pour vous valoir et pour vous
         faire aide. » « Si[178]re, dist Pelyarmenus, moult estes de grant enging plains, quant
         vous de tel chose vous savez entremetre. Dites [exponctué/début]i[exponctué/fin] moi
         dont vous venez ne comment il vous a puis esté que je vous en fis partir de cest paÿs.
         » « Sire, dist il, je vous puis bien dire que onques puis je ne fui en autre servise
         que el vostre. Et sachiez que par moi furent mort et occis li message qui ci furent
         envoié a vous fors 
         .<span class="num">ii</span>.        
          qui nous eschaperent, qui furent tel mené que par raison ne deussent jamais estre
         veu en hostel de preudomme. Mais li deables les a si gueriz que en toute l’ost Helcanus
         n’a mie maintenant 
         .<span class="num">ii</span>.        
          chevaliers qui tant facent a douter. Mais se engins et aide ne me faut ceulz et autres
         vous cuit je metre en vostre main dedenz court terme.
         251 <i><span class="c">Q</span></i>uant Pelyarmenus ot oÿe la traïson, si li [exponctué/début]i[exponctué/fin] mist les
         braz au col et li dist : « Voirement estes vous mes freres et mes amis ! Or veul je
         que vous me dites comment Ascanus fu occis et la cité saisie. » « Sire, dist il, ce
         vous sai je bien dire, car onques bataille ne assaut il n’i ot que je n’i aie esté
         present. » Dont li conta en tel maniere comme li affaires avoit alé, comme cilz qui
         moult bien l’avoit en retenance. Et quant Pelyarmenus l’a entendu, si en ot moult
         grant merveille et plus en redouta ses anemis. Et vit bien que se il n’avoit secours
         d’autres que de ceulz de Grece, il ne porroit avoir duree au loing al'. « Sire, ce
         dist Dyalogus, j’ai pensé une chose que, se nous [b] la poons faire, que nous metrons
         touz ceulz de la au dessouz. » « Quele seroit ele ? dist Pelyarmenus. » Dont li dist
         Dyalogus que il estoit moult privez de Karus, le duc de Nise, et que par lui estoit
         il la venus pour savoir la couvenance de lui, et comment il le porroit miex sorprendre,
         et dist : « Vous avrez appareillié mil armeures de fer des plus prisiez que vous avrez.
         Et les faites enbuschier en .I. agait. en .I. lieu que on apele Laomedon. Et la endroit
         ferai je entendant que je vous avrai veu descongneu. Et avrai parlé en tel maniere
         que je vous amenrai Helcanus si seul que il ne sera mie plus de lui centiesme lui.
         Et se je le puis la amener, si le porrez prendre et faire ent vostre volenté, comme
         de celui qui n’avra pooir de lui desfendre.
         252 <i><span class="c">Q</span></i>uant Pelyarmenus oÿ ce, si pensa que qui ainssi le porroit faire que il avroit moult
         bien esploitié. Dont li dist : « Frere, je ferai par ton conseil, car tu es de moult
         grant enging. » Dont ont ceste chose en tele maniere porveue et ne s’atargent mie
         qu’il ne s’appareillassent. Meismes Pelyarmenus y fu, qui avoit passé touz ceulz qui
         adont vivoient de fol hardement. Dont ne finerent par leur journees, si vindrent el
         paÿs et se mistrent en .I. chastel qui estoit assez pres de l’ost.
         253 D[lettrine2]yalogus s’est partiz d’eulz tout en autel maniere comme il estoit
         partiz de Karus. Il ne fina, si vint devant Laomedon [c] et trouva que Clerus s’estoit
         mis hors du chastel et y avoit eu grant hustin a ceulz de l’ost. Li dus meismes i
         fu navrez, et avoit li afaires en tele maniere alé que il avoit pris jour de jouste
         a Clerus, qui recreant et traïteur l’avoit apellé. Dyalogus vint devant lui en tele
         maniere que l’en le remuoit de sa plaie et le salua moult devotement. Li dux le congnut
         ainssi comme il s’estoit de lui partiz. Dont li fist bienveignant et signe que il
         s’alast metre en atre (sic) point et venist parler a lui, et il si fist.
         254 A[lettrine2]dont fu li dus appareilliez, si se sont mis d’une part, et li enquist
         li dus de Pelyarmenus. « Sire, dist il, j’ai moult bien cerchié en pluseurs liex.
         Et sachiez que Pelyarmenus ne doute homme qui le puisse vaincre fors Helcanus. Et
         de lui se gaite il, car ja en bataille ou il soit ne se metra. » « Comment, dist li
         dux, sez tu ce ? » « En non Dieu, dist il, je le vous dirai. J’ai .I. mien frere qui
         moult est privez de lui. Et tant ai fait que j’ai parlé a lui. Et me dist qu’il a
         veu en ses sors, comme celui qui plus en set que tout le monde, que tant comme il
         sera en bataille ou Helcanus soit que il ja ne perdra la terre, ainz en laisse couvenir
         ses hommes et ne s’en mesle, si comme j’ai veu. Et je sai bien, dist Dyalogus, si
         s’est descongneuz et n’est maintenant de nului congneus que de ceulz qui o lui sont
         et ne fait fors aler en bois et en rivieres. »
         255 <i><span class="c">Q</span></i>uant li dus l’entendi, [d] si dist : « Je ai grant merveille de ce que tu diz. » «
         Sire, dist il, c’est toute veritez. Et bien le vous ferai savoir, quant il vous plaira.
         » « Comment, dist li dus, em porroie je estre sages ? » « Sire, dist cil, volentiers
         le vous dirai. Il n’a pas .XV. jours que je vi Pelyarmenus en la forest du Gaut. Et
         la avoit il lui et sa mesniee trouvé .I. cerf a .XIIII. rains. Et de celui s’estoit
         il aatiz que celui chaceroit il et verroit qui aidier ou nuire li voudroit. « Et quant
         sera ce ? dist li dux. » « Ce sera, dist Dyalogus, d’ui en .X. jours. » 
         256 <i><span class="c">Q</span></i>uant li dus l’oÿ, si s’est trop esjoïz, car dont sot il bien qu’il avroit eu de Clarus
         ce qu’il e‹...›[n] devroit avoir. Dont li dist li dus : « Amis, or te sueffre et garde
         seur ta vie que nulz ne sache ceste chose, devant que je t’apelerai. » « Sire, dist
         il, non fera l’en. » Dont demora la chose en tele maniere. Li dux, qui avoit pris
         l’aatine au duc de Laomedon, ne la mist pas en oubli, ainz s’en vint a Helcanus et
         aus autres princes et leur dist : « Biaus seigneurs, savez vous point de l’atahyne
         qui est entre moi et le duc de Laomedon ? » « Certes, distrent il, nous n’en savons
         riens. Dites nous quele l’ataÿne est. Si ferez courtoisie. » « En non Dieu, dist il,
         volentiers. » Dont leur conta que, le quart jour que le poigneis fu remez de lui et
         de sa gent, que Clerus et il estoient en tel point chascuns qu’il ne pooient venir
         au chaple des espees ensemble, ainz commença li uns l’autre a ramporner et m’ape[e]la
         li dux Clerus chevalier recreant et traïteur. Et je li respondi que recreant et traïteur
         n’avoie je onques esté et que ce li feroie je savoir, se il venoit en point et en
         lieu ou il n’eust que nous 
         .<span class="num">ii</span>.        
          Clerus dist que voirement le me proveroit il, mes que nulz fors que nous 
         .<span class="num">ii</span>.        
          ne s’en meslast. Dont preismes .I. jour, et la fiasmes li uns a lautre.
         257 <i><span class="c">Q</span></i>uant li baron ont ceste chose seue, moult s’en sont esmerveillié et demanderent a
         Karus le jour que il devoient aler ensemb-ble (sic). Il dist au .VII. jour (sic).
         Dont dist Helcanus : « Dont doit ce estre entre ci et .III. jours. » « Sire, dist
         il, vous dites verité. » « Et comment, dist il, vous en siet li cuers ? » « Comment
         ? dist li dus. Je ne leroie pour l’empire de Romme que je n’i fusse en quel lieu que
         je soie ne en quelque point ! » Quant il l’entendirent, si l’ont moult prisié. Dont
         li dist Helcanus : « Sire, sachiez que moult ai oÿ Clerus prisier. Et dit chascuns
         qu’il est chevalier trop puissanz. » « Sire, ce dist Karus, je croi qu’en toute Grece,
         si grant comme ele est, n’a chevalier de sa force ne de son hardement. Mais en une
         chose me fie je, que je onques traitres ne fui ne traïson ne pourchaçai ne ne fis.
         Et encore plus, m’espee ne fu onques rendue a homme par recreandise qui en moi fust.
         Et de ces 
         .<span class="num">ii</span>.        
          choses me cuit je bien desfendre envers lui. Et fust encore plus souffisanz que il
         ne soit. » Adont n’i ot [f] nul qui l’entendist a qui les lermes ne soient venues
         [exponctué/début]i[exponctué/fin] as iex, car il savoient bien que il estoit souffisanz
         chevaliers. Si orent douté de lui et parlerent de moult de choses, et tant que li
         jours fu venus de l’atahyne, Karus se fist moult diligaument appareillier, et li fu
         amenez .I. cheval qui fu a Helcanus, que li rois de Frise li ot donné, et ne sot on
         meilleur en cel paÿs. Karus vint a lui et volt sa force esprouver tout en tele maniere
         comme il fu armé sailli en la sele que onques a estrier ne se volt prendre. Quant
         li baron le virent, si distrent que grant legiereté avoit faite. Il demanda sa targe.
         Bien fu qui li donna. Aprés prist son glaive et prist congié aus barons qui l’ont
         commandé a Dieu. Et moult y ot de tiex qui grans souspirs geterent, car moult s’en
         douterent pour le pris de celui Clerus.
         258 L[lettrine2]i dus de Lembourc, qui moult estoit sages et soutilz de garde, doutoit
         ce que avenir pooit et fist armer mil chevaliers de sa gent, pour ce que, se mestier
         estoit, que il fussent appareillié. Et nul mestier n’en estoit, Clerus doutoit de
         ceulz dehors, si fist com‹p›[m]e partie de sa gent aprester et il meismes, si comme
         pour s’onneur garder. Dont s’en issi par une fausse posterner et s’en vint la ou Karus
         estoit et l’atendoit. Quant li uns vit l’autre, il n’i [179] ot celui a cui couleur
         ne soit muee et courages. Dont ne demora gueres que andui sont venu ensemble, aussi
         comme se li uns n’eust point de hayne a lautre. Cilz qui premiers parla, ce fu Clerus
         qui dist : « Karus, Karus, est il dont ainssi que vo‹...›[u]s me voulez tolir mon
         chastel pour autrui qui vous a mis a sa volenté ? » Karus respondi : « Clerus, biaus
         sire, pour ce ne sui je mie ci venus, ainz vous sui venus chalengier la retraite que
         vous me feistes l’autre jour. Et pour moi aquitier de la couvenance que j’oi a vouss
         sui je ci venus. » Quant Clerus l’entendi, si li dist : « Comment ? Ne voulez vous
         mie congnoistre que pour paour de vostre vie perdre n’aiez vostre cité rendue a Helcanus
         ? » « Voirement, dist il, ne le di je mie, car je n’avoie garde de nul homme dedenz
         la ville. Mais je regardai en moi meismes comment mes freres avoit esploitié envers
         lui et que il en avoit son guerredon receu. Et tout en autretel maniere avrez vous,
         se ainssi n’est que vous a merci ne veulliez venir, car bien savez, et je aussi, que
         Pelyarmenus n’a riens en la terre tant comme Helcanus vive, qui en est droiz hoirs.
         Et se vous autre chose voulez dire, vez moi ci tout prest qui m’en excuserai de la
         traïson que vous m’avez mise sus et de ce que vous m’avez apelé chevalier recreant.
         Et vous ferai congnoistre que vous estes tiex comme [b] vous m’avez mis sus. »
         259 <i><span class="c">Q</span></i>uant Clerus l’entendi, si se repenti de l’athaÿne qu’il avoit faite, quar il savoit
         bien qu’il avoit [exponctué/début]d[exponctué/fin] droit. Et d’autre part congnoissoit
         il bien la prouesce de lui. Si l’en a plus douté, mais tant se fioit en sa chevalerie
         qu’il ne vouloit lessier qu’il ne se preist a lui. Dont li dist Karus : « Garde toi
         de moi, car trop avons longuement sarmonné ! » « Par mon chief, dist Clerus, verité
         avez dit. Or le faites bien ! » « Se il est ainssi que vous me puissiez au dessouz
         metre, ce dist Karus, de ceste emprise, je ferai oster le siege de devant Laomedon.
         Et se je au dessouz vous puis metre, le chastel et vous meismes metrai en la main
         Helcanus. » « Quant je serai la venus, ce dist Clerus, volentiers en avrai conseil.
         » « Bien dites », ce dist il.
         260 A[lettrine2]dont s’esloingna li uns de l’autre et vindrent aus chevaus poindre.
         Dont ferirent si aigrement que bien y parut, car il vindrent si grant aleure comme
         il porent des chevaus traire. A cele foiz s’entrencontrerent des glaives et des chevaus
         tant cruelment que cil de l’ost et cil du chastel les ont oÿs. Et ce ne fu pas de
         merveille se euls .IIII. furent en .I. mont, car par l’aide des chevaliers, qui tant
         estoient aspres, et par la force des chevaus couvint l’un des chevaus mourir, et ce
         fu le cheval Clerus, dont il fu trop yriez Adont sot il bien que il le [c] couvenoit
         perdre. Dont li est grant yre el cors meue. Il a traite l’espee et en vint vers Karus,
         espris de grant chevalerie. Et quant cil le vit venir, dont li tressailli a son senestre
         costé touz couvers en son escu, l’espee el poing, et feri Clerus .I. si grant cop
         que bien cuida estre mal mis, car il li fendi l’escu jusques el poing et le navra
         el braz. Onques l’armeure ne l’en sot si bien garder. Quant il ot le cop veu, si s’esmaia,
         car onques mais a chevalier n’avoit veu ce faire. Il se hasta de lui ferir. La couvint
         a Karus recevoir .I. cop si grant que, se ce n’eust esté le cercle qui el hyaume fu
         assis, tout l’eust pourfendu jusques el piz. Mais cil, qui bien estoit hom pour son
         cors garder et pour tel cop recevoir, le fist au miex que il pot et non mie qu’il
         ne s’en desvoiast, vousist ou non.
         261 E[lettrine2]n tele maniere s’entracointierent li doi duc. Et tant dura li estriz
         d’euls 
         .<span class="num">ii</span>.        
          que moult se douta li uns de l’autre. Mais il n’en moustrerent mie semblant, car
         si comme l’estoire le dist par semblant ne par fait nulz ne vouloit ressortir, pour
         paour que li uns eust de l’autre. [exponctué/début]A[exponctué/fin] Ainz metoient
         les cors en present et se donnoient si grans cops que, la ou il s’ataignoient, trenchoient
         il des espees le fer et se rassenoient eulz meismes es liex ou il s’estoient autrefoiz
         ferus. Et de la couvenoit il sanc issir, fust de bleceure ou fust d’autre chose si
         que avant que le chaples fust finez issi hors sanc de touz leur membres. Li[d] estriz
         dura moult longuement, et petit pot conquester li uns seur l’autre, si que moult s’esmerveillierent
         cil de l’ost comment il pooient tant durer. Et sachiez qu’il y ot de tiex qui se souhaidoient
         dessouz l’escu Karus et que il fust arriere en l’ost. Mais bien croi que tiex s’i
         souhaida que, se il y eust esté des le commencement aussi comme il avoit esté, qui
         tant duré n’eust mie comme il avoit fait. Car qui veist Clerus en quel point il se
         metoit pour lui metre au dessous bien peust dire que en tout le monde n’eust son pareil.
         Et d’autre part, qui veist comment Karus li rendoit estal bien redeist : « Cilz a
         sormonté touz ceulz qui ore sont de prouesce. » En tel maniere se maintenoient li
         dui chevalier tant qu’en la fin couvint leur cops reuser. Et ala si la bataille que
         Clerus vit bien que en la fin il n’avroit pooir de durer. Lors s’apensa que atant
         s’en partiroit, se il vers lui le pooit esploitier. Dont se traist arriere et dist
         : « Karus, poi poons conquerre l’un seur [exponctué/début]l[exponctué/fin] l’autre,
         car trop sont nos coups apeticiez. Repose toi, et je aussi tant que nous aions nos
         forces recouvrees. Et aprés sera tost li uns de nous outrez. » « Je l’otroi », dist
         Karus. Dont se sont trait li .I. en sus de l’autre et se sont mis au repos. Quant
         il furent une piece reposé, Clerus vit le destrier Karus qui se tenoit touz quois.
         Dont fist .I. grant saut et vint vers lui, ne onques Karus ne le sot si tost suivre
         que il ne fust ja montez en la sele. Et puis a le frain sachié et dist : « Karus,
         [e] ore est vostre vie alee. » « Par mon chief, dist il, ainz y lairez la vostre.
         Vous m’avez [exponctué/début]e[exponctué/fin] reté de traïson. Mais vous meismes m’avez
         traÿson faite, quant par vostre guile m’avez ainssi mon cheval saisi. » Clerus dist
         a Karus : « Ralez vous estes ci venus, quar par la foi que je vous doi cilz chevaus
         me demourra pour le mien que vous m’avez ci occis. »
         262 <i><span class="c">Q</span></i>uant Karus l’entendi, si fu trop courouciez et dist : « Par Dieu, Clerus, povre chevalerie‹z›[f]eriez
         se vous en tele maniere mon cheval enmeniez ! Mais metez pié a terre et desrainiez
         vostre honneur contre la moi ! Et se vous ce n’osez faire, tout ainssi comme vous
         estes, vous metrai je en ma merci. » Et quant Clerus oÿ ce, si vit moult bien que
         a nule des 
         .<span class="num">ii</span>.        
          batailles ne porroit il mie moult conquerre d’onneur, car a pié ne l’avoit il mie
         du [exponctué/début]t[exponctué/fin] tout gaaignié et a cheval ne pooit il mie aquerre
         moult grant los se il l’occioit. Si a le cheval coitié et s’en est atant tornez vers
         le chastel, et Karus aprés lui criant : « Retorne toi, mauvés chevalier recreant,
         car tu en maines mon cheval mauvesement ! »
         263 O[lettrine2]nques tant ne le sot huchier que cil de riens se vousist retourner.
         Et nepourquant le suivi il jusques a la posterne dont il estoit issus. Dont voudroit
         aucuns issir hors pour lui prendre, mais Clerus jura que mar en y avroit nulz qui
         meist main a lui. et fu la posterne refermee et demou[f]ra Karus en tele maniere a
         pié. Quant li baron de l’ost virent ceste aventure, si orent aussi comme grant joie
         que Karus s’estoit partiz si couvenablement de Clerus. Onques le cheval ne plainstrent,
         tout fust il tiex comme vous avez oÿ. Lors sont cil de l’agait sailli et l’ont ramené
         a l’ost a grant joie. Dont s’en vint Helcanus et li autre a lui. Et il leur d-dist
         (sic) : « Par foi, biaus seigneurs, petit ai conquesté, puis que je me departi de
         vous. » « Par Dieu, distrent li baron, ainz avez bien tenue vostre honneur, comment
         que li affaires ait alé. » Dont dist chascuns que onques mais de 
         .<span class="num">ii</span>.        
          chevaliers n’avoient veu si fort bataille. Quant il orent Karus en tele maniere conjoÿ,
         si furent li mire apresté et ne trouverent plaie seur lui dont il deust lessier le
         chevauchier dedenz .III. jours. Et de ce sont moult esmerveilliez aucuns, quant il
         de si pesme bataille s’estoit en tele maniere partiz. Et dont demora en tele maniere
         Karus et entendi a guerir.
         264 D[lettrine2]yalogus, dont vous avez oÿ, ne volt pas metre en oubli sa traÿson,
         ainz vint au duc et li dist : « Sire, que voulez vous faire de ce que je vous ai pourchacié
         ? » « Amis, dist li dus, ce vous dirai je par tans. » Adont vint li dux a Helcanus
         tout priveement et l’atrait d’une part et li dist : « Sire, une chose vous dirai je,
         se il vous plest, mais que ce soit chose aussi comme celee, jusques a tant que nous
         [180] en soions sages. J’ai .I. sergent en mon hostel, qui par maintes fois m’a bien
         servi. Et or vous di je que il vint a moi l’autre jour et me dist que il seust volentiers
         comment Pelyarmenus se contenoit ne quel gent il avoit o lui. Et je li demandai :
         “Comment le savroies tu ?”. Il me dist que il meismes iroit, se je vouloie, et savroit
         tout son couvine, car autrefoiz l’avoit il seu. Et je li dis qu’il y alast, mais qu’il
         ne se feist congnoistre. Et il me dist qu’il s’atourneroit en telle maniere que je
         meismes ne le congnoistroie, et il si fist. Il se mist au chemin et demoura bien .I.
         mois. Si me raporta que il a tant seu et enquis par .I. sien frere qui est a Pelyarmenus
         que il ne vous doute de riens, ançois (sic) a veu en ses sors que il ne puet perdre
         la terre pour tant que son cors ne viengne contre vous em bataille. Mais de ce est
         il seürs que, se il y venoit, que il seroit vaincus, il et li sien, si que il laisse
         couvenir sa gent et va maintenant en bois et en rivieres, et est aussi comme touz
         descongneus et ne chevauche mie comme sires parmi la terre, ainz se tient comme vavasour.
         Et ci pres a une forest a .III. lieues pres ou il doit chacier a .I. cerf demain en
         tele maniere comme cilz que je vous di le [exponctué/début]i[exponctué/fin] m’a compté.
         265 <i><span class="c">Q</span></i>uant Helcanus l’a entendu, si fu moult esmeuz de ce qu’il a oÿ et dist : « Faites
         moi parler a celui qui ce vous a fait entendre. » [b] Dont l’a li dus apelé et li
         dist : « Sire, veez le ci. » Dont l’appela Helcanus et li demanda : « Ou fuz tu nez
         ? » « Sire, dist il, en cest paÿs. » « Comment sez tu, dist il, que ce soit voirs
         ce que li dus m’a ci compté ? » « Ce vous dirai je bien, dist il. » Lors li a commencié
         a dire tout en autele maniere comme il l’avoit conté au duc. Et bien sembloit a sa
         contenance que ce fust toute verité quanque il leur disoit. Quant Helcanus oÿ ce,
         si cuida que ce fust verité. Donc dist au duc : « Savoir nous couvient ceste chose.
         » « Par ma foy, sire, nous en yrons savoir la verité si bien porveu que nous n’avrons
         garde d’euls .C., se il nous vouloient mal faire. » « Bien dites, dist Helcanus. Or
         veul je que nulz ne sache ceste chose que moi et vous, ainz dirons que nous voulons
         aler en riviere, mais nous ne le voulons si faire que au mains ne soions .C. bien
         armez, comme pour nos cors garantir, car tiex gens comme nous sommes ne doivent mie
         aler desgarniz. »
         266 E[lettrine2]n tele maniere comme il le distrent, il le firent. Et quant ce vint
         au soir, il fu commandé que il fussent au matin .C. des plus souffisanz touz armez,
         et il si furent. Et quant ce vint au matin, si fist moult quoi et seri. Il ont demandé
         leur armes et se sont armez moult richement, si comme il leur iert mestier. Et plus
         encor l’eussent fait, s’il eussent [c] seu ce qui leur estoit avenir. Dyalogus ne
         se mist en oubli, ainz se fist armer a sa guise. Et tout aussi firent li autre. Dont
         pristrent ostours et faucons et se mistrent au chemin devers le bois. Si l’ont aprouchié
         et entendirent le glatissement des chiens et le grant corneis que li traïteur faisoient
         pour euls decevoir. Dont vint li dus a Helcanus, si li dist : « Sire, il nous couvient
         nostre affaire embuschier el bois. Et nous .XX. yrons par le bois tant que nous avrons
         trouvé ce que nous voulons trouver. » Dont en vindrent el bois et ont fait leur gent
         embuschier et li dus et Helcanus se mistrent la ou il oÿrent la plus grant noise des
         chiens.
         267 D[lettrine2]yalogus, qui avoit la traÿson pourchaciee, leur dist qu’il leur metroit
         Pelyarmenus es mains. Dont les mena la ou cil estoient embuschié. Il n’orent mie moult
         alé, quant il ont trouvé ceulz qui en l’agait estoient. Il les ont aperceuz comme
         ceulz qui s’estoient partiz em pluseurs liex. Dont sailli Pelyarmenus, lui trentiesme
         moult richement armez. Et quant li dus les a veuz, si sot maintenant qu’il estoient
         traïz. Il mist .I. cor a sa bouche et le sonna en tele maniere que ceuls qu’il avoient
         fait embuschier sorent bien qu’il avoient mestier d’aide. Adont se mistrent cele part.
         268 P[lettrine2]elyarmenus, qui vit ceulz qui courre li[d] vouloient seure, jeta l’ostoir
         et les giez, puis a pris .I. glaive et estrainst sa targe pres de lui, et aussi fist
         li dux et ceuls qui o lui furent. Et ceulz qui de l’autre part estoient les ont açainz
         de toutes pars, et s’entremeslerent moult aigrement, et Helcanus vit son frere, qui
         vers lui s’atournoit. Dont ne le volt refuser, comme cil qui ne le connoissoit de
         riens. Li uns feri si l’autre que, vousissent ou non, les couvint cheoir a terre.
         Ne demorerent gueres que il revindrent en piez. Et vint chascuns a son cheval et monterent
         es selles. Dont ont chascuns les espees sachiees et puis s’entrecommencierent merveilleus
         cops a paier. Li chaples d’eulz 
         .<span class="num">ii</span>.        
          dura tant que uns autres agais leur sailli. Et adont vindrent li leur qui bien leur
         orent mestier.
         269 <i><span class="c">Q</span></i>uant li dus vit tel meschief, dont s’abandonna tout pour tout et s’est mis en aventure,
         car il vit bien qu’il n’i avoit point de relais. Qui dont veist comment il si aidoit,
         il peust bien dire : « Cilz hom n’est pas terriens », car, si comme li comptes le
         dit, de si grant force et de si grant vigueur si aidoit qu’il n’en consuivoit nul
         que il a mort ne le meist ou que du cheval ne l’abatist. Et quant il virent ce mal
         de celui qui le vousist atendre, ainz l’aloient fuiant tout en autele maniere comme
         l’aloe fait l’esprevier. Helcanus et li sien si aidoient si esfor[e]cieement que bien
         cuidoient cil avoir le tout perdu.
         270 <i><span class="c">Q</span></i>uant Pelyarmenus vit ce qu’il se desfendoient si aigrement, si s’en est moult esmerveilliez.
         Dont mist .I. cor a sa bouche et la sonné .III. cops. Et en poi d’eure leur vint grant
         secours et sembloit que il apleussent de touz sens. Dyalogus vint a son frere et li
         dist : « Pourquoi faites vous occirre vostre gent ? Metez paine que vous aiez Helcanus
         sanz plus, car je ne veul mie que li dus i soit mors ne pris tant que je l’en puisse
         garder. » « Dont me dist il (sic) liquiex est Helcanus, car encore ne l’ai je congneu.
         » « Sire, dist il, c’est cilz a cui vous joustastes ore au premier. » « Par foi, ce
         dist il, bien t’en croi, car onques chevalier ne fist ce qu’il a fait, et li dus n’en
         refait mie mains. » Dont commanda a ceulz qui entour lui estoient que il meissent
         paine a celui prendre a cui il yroit chappler. Mais bien leur desfendi que il ne l’occeissent,
         car il estoit son frere. Dont vint Pelyarmenus a tout grant plenté de gent a Helcanus,
         qui moult metoit grande paine aus traïteurs [exponctué/début]i[exponctué/fin] metre
         au dessouz. Il les a veuz venir, si ne les voult mie refuser. Il a l’escu mis em present
         et a l’espee moult durement empoigniee, et tout aussi a fait Pelyarmenus. Dont s’entreferirent
         de tel aïr que, se ne fussent les armeures, touz se fussent pourfendus jusques es
         seles. Dont se mistrent aucuns avant pour Helca[f]nus saisir et metre du cheval a
         terre, mais il le trouverent moult dur, car il veoit bien que il ne beoient fors a
         lui saisir. Si s’est esvertuez comme hom de grant pooir. La se desfendi si aigrement
         que bien le pot on veoir, car si comme je truiz lisant, ainz qu’il retraisist son
         frain, en a mis .V. a mort. Dont vint a lui Pelyarmenus et li dist : « Helcanus, rendez
         vous ! » « A cui, dist Helcanus me rendroie je ? » « Par mon chief, dist il, a Pelyarmenus
         de Costentinnoble vous couvient rendre ou mort a recevoir. »
         271 <i><span class="c">Q</span></i>uant Helcanus oÿ ce, si se voult esvertuer, mais il fu saisiz de toutes pars qu’il
         ne se pot aidier. Si dist : « Ha ! Pelyarmenus, traÿ m’avez ! Gardez moi, puisque
         tel m’avez mené. » Dont li dist Pelyarmenus que sa vie li sauveroit il, quoi que il
         fust des siens. Dont li ont, vousist ou non, l’espee ostee des poins et l’escu osté
         du col, qui mie n’estoit entiers. Aprés l’ont mené hors de la bataille, et ne volt
         Pelyarmenus plus atendre, ainz a la bataille guerpie, lui trentisme, et se sont a
         tout Helcanus mis au chemin vers Costentinnoble.
         272 L[lettrine2]i dus de Nise, qui encore riens n’en savoit, se combatoit si fierement
         que moult estoit [exponctué/début]o[exponctué/fin] grant merveille du veoir, car si
         esforcieement aloit par la bataille que poi y avoit nulz d’eulz qui [181] ses cops
         osast atendre. Si ne demoura gueres que la verité de Helcanus li fu comptee. Et quant
         il oÿ ce, si fu si yriez que onques mais a jour de sa vie ne fu si. Si em perdi aussi
         comme tout son sens si que bien le peust on avoir sourpris que ja garde ne s’en fust
         donnez. Mais quant li traïteur virent que Pelyarmenus s’estoit mis a la voie, si se
         sont retrait poi et poi. Dont ne demoura gueres que li dus et sa gent gaaignierent
         la place. Dont les mena une grant piece batant, mais riens ne leur valut, car li dus
         estoit si navrez et si mal menez de travail que a grant paine se pouoit il soustenir
         seur son cheval. Et quant il vit que il ne pooit mais riens faire de Helcanus secourre,
         si ot tel duel que plus grant ne pooit avoir et se pasma desus le col de son cheval,
         et fust cheuz, se il n’eust esté soustenus d’un chevalier qui tout le jour li avoit
         esté moult pres. Quant il fu revenus a lui, si geta .I. m-moult (sic) grant plaint
         et dist : « Ha ! las, chaitiz, que nous est il avenu aujourd’ui, quant par nous est
         cilz pris et saisiz ou tant avoit de chevalerie et de sens ? Ha ! Dyalogus, mauvais
         traitres ! Qui se donnast garde de la desloial traïson que tu as pourchaciee ? »
         273 D[lettrine2]ont li ont dit ceulz qui entour lui furent : « Sire, de Dyalogus vous
         pouez vous poi loer, car puisque ce vint aus cops ferir, sachiez que il n’i feri onques
         puis cop. [b] Ainçois lui et son compaignon en vont avec ceulz qui en mainent Helcanus.
         » « Par Dieu, dist li dus, bien le croi et mal sommes traÿ. Ha ! las chaitif, que
         dira ore Japhus et si ami, quant il savront ceste pesme jornee ? Par foy, je ne sai,
         fors que il meismes porront cuidier que je l’aie traÿ. » Lors commence li dux a faire
         .I. duel si grant que nulz ne le veist qui grant pitié n’en deust avoir. Et ses chevaliers,
         qui moult estoient au dessouz, le reconfortoient de ce que il pooient. Mais onques
         si faire ne le porent que il ne se vousist occirre de courrous, si que li chevalier
         qui estoient a Helcanus li distrent : « Sire, souffrez vous de tel duel faire, car
         nous n’en poons autre chose avoir, ne de traÿson ne se puet nulz garder. » « Par foi,
         biaus seigneurs, c’est voirs, mais trop est li domages grans qui le porroit amender.
         »
         274 D[lettrine2]ont se mistrent au chemin et virent que de .CC. il n’en estoit demourez
         que .XL., que tout ne fussent mis a mort. Il cerchierent les renz et mistrent les
         mors en terre. Et avant qu’il eussent fait, leur vint Myrrus a tout .v[exposant/début]c[exposant/fin].
         hommes couvers de fer, si comme celui qui nouveles en avoit oÿes. Mais ce avoit esté
         trop a tart. Quant il ont le duc tropvé en tel point, si furent tout esbahi. Mais
         riens ne valut, car trop estoient ceulz loing. Et nonpourquant tant les suivirent
         qu’il s’en[c] durent tenir pour folz, si comme veritez fu. P (sic)
         275 P[lettrine2]elyarmenus avoit ja sa gent raliee, et furent bien .VII. cens des
         siens. Et li fu dit que l’ost estoit esmeue aprés lui et que Myrrus le suivoit de
         pres a tout grant plenté de gent. Tant esploitierent que il vindrent a une seue garnison
         qui estoit en son chemin. Et la dist il que il en porroit bien atendre .x[exposant/début]m[exposant/fin].
         Quant Myrrus ot grant piece chevauchié, si li fu dit : « Sire, vous porriez bien faire
         le domage plus grant qu’il ne soit. » « Par foi, dist il, ce ne porroie je croire.
         » Et quant il vit qu’il ne porroit faire secours a Helcanus, si ot tel duel que nulz
         plus de lui (sic) et le commença a regreter, tout aussi comme dame fait son enfant.
         Et ne fu nulz qui bien dire ne peust que de tres grant amour parfaite l’amast. Et
         dont le reconforterent si baron et si chevalier et li distrent : « Sire, sachiez que
         cist damages sera encore recouvrez, car il ne puet estre qui fait traïson que il n’en
         viengne en la fin au dessouz. » « Par Dieu, dist chascuns qui l’oÿ, il dist veritez.
         »
         276 D[lettrine2]ont se mistrent au chemin et n’ont finé, si sont venu arriere devant
         Laomedon. Quant il furent repairié, si sorent communalment en l’ost ceste descouvenue
         et comment il estoit avenu de Helcanus. Si orent si grant duel que il ne se sorent
         conseillier. Lors en vindrent au duc de Nise, qui moult estoit a grant merveille navrez.
         Si ne le voudrent mie[d] desconforter, car bien paroit que il estoit moult dolenz
         du domage qui avenu estoit. Si le reconforta li dux de Lemborc, ce qu’il ne pooit
         faire lui meismes, et dist par la franchise de lui : « Sire, dus de Nise, bien pert
         que vous ne fustes pas oiseus la ou nous avons receu tel domage. » « Ha ! sire, dist
         il. Je amasse miex que je meismes y fusse demourez. Si puisse je avoir plus grant
         joie que je n’ai eue aujourdui. » « Certes, sire, ce croi je assez. Mes ainssi fait
         Fortune son tour, une heure au desus et l’autre au dessouz. Et sachiez de voir, tout
         y demourast ore Helcanus, si avons nous son frere, qui de ceste emprise seroit souverains
         aprés lui. » « Ha ! sire, dist il, dites moi dont ou il est. Et je vous asseur et
         met mon cors et ma terre en ostage dedenz vostre main, oiant ceulz qui ci sont, que
         se je le puis avoir a ce qu’il soit en nostre compaignie que je li rendrai l’empire
         de Costentinnoble, avant que cilz paÿs soit em pais. » « Par mon chief, dist li dus,
         et il sera ci presens avant que .III. mois soient acompli. » « Sire, dist li dus,
         et dont me dites se il est a lui g'mains. » « Voirement, dist il, est il freres germains
         a Helcanus et a non Dorus li petiz. Et sachiez que il n’a en tout l’empire de Romme
         aussi bel enfant de son aage ne en tout l’empire de Costentinnoble. »
         277 D[lettrine2]ont orent conseil qu’il manderoient l’enfant, tout fust il si joenes
         comme il estoit, car ceulz qui miex porent son aage savoir distrent qu’il n’avoit
         mie plus de .X. anz. Mais gueres ne[e] s’en failloit. Lors n’atendirent plus, ainz
         fist li dux monter et aprester au plus tost que il pot .C. chevaliers et manda li
         dus par ses letctres que on li envoiast Dorus et son filz l’ainsné. Et cilz n’avoit
         pas .xxii. anz et avoit a non Leus et estoit grans de son aage. Ceulz qui y furent
         envoiez ne sejournerent pas, car en mains de .V. semaines vindrent a Lembourc. Et
         quant la duchesse ot oÿ le mandement de son seigneur, si n’osa aler a l’encontre de
         son mandement, ainz fist le mandement du duc et fist aprester les enfanz, et puis
         se mistrent au chemin si que dedenz .ix. semaines sont venus devant Laomedon et trouverent
         l’ost qui la estoit.
         278 <i><span class="c">Q</span></i>uant li baron orent l’enfant, sachiez que moult furent lié et s’afichierent que[f]
         ceulz du paÿs et de la terre n’avroient jamais pais a els ne acorde, devant que le
         paÿs seroit delivrez a Dorus ou a autrui de sa partie. Ainssi demorererent devant
         Laomedon le chastel et leur livrerent assaut souvent et menu. Mais si fort estoit
         li chastiaus que poi les pooient grever. Si me veul or d’eulz taire atant, car bien
         y repairerai quant temps et lieu en sera. Et veul compter de Pelyarmenus comment il
         esploita de son frere, quant en tele maniere l’ot pris, comme je vous ai dit compte
         ci devant, quant il en fu saisi, comme vous avez oÿ devant el compte.
         [rubrique/début]Comment Pelyarmenus trahy Helcanus, son frere, et l’enmena pris en
         Costentinnoble, si comme il est contenu en l’ystoire.[rubrique/fin] [e-après l’enluminure]
         279 C[lettrine7]i endroit dit li comptes que quant Helcanus fu ainssi traÿz, comme
         devant est dit, Pelyarmenus ne volt arrester, [f-après l’enluminure] se le mains non
         que il pot, tant que il vint en la cité de Costentinnoble. Dont fist Helcanus, son
         frere, venir devant lui. Lors le mist a raison et li dist : « Qui es tu qui es embatus
         en mon empire et m’as Ascanus mon duc oc[182]cis et mis a ta volenté et la cité de
         Nise saisie ? » « Je sui, dist il, tel comme tu sez, mais tu n’ez mie tiex comme tu
         fais. » « Comment ? dist Pelyarmenus. Fai moi entendre ce que tu m’as dit ! » « Volentiers,
         dist il, le te dirai, [exponctué/début]i[exponctué/fin] car il est tart a moi que
         dit le t’aie. Tu sez bien que mon pere est Cassidorus, li emperieres de Costentinnoble,
         de qui tu diz que tu fus engendrez. Aprés tu te fais emperieres de Costentinnoble,
         sanz droit et raison que tu y aies, si comme tu le sez bien. » « Comment ? dist il.
         N’es tu pas cilz que li rois d’Espaigne a tenu en sa prison pour sa fille que tu li
         corrompis ? » « Se je sui cil, dist il, que il a tenu en sa prison. Pour ce ne s’ensuit
         il mie que je sa fille li corrompisse, ainz m’en a mon droit jeté. Et toi et ele en
         estes demouré en vostre [exponctué/début]i[exponctué/fin] tort. » « Par mon chief,
         dist Pelyarmenus, bien as dit. Ja ne te enquis je se tu estoies filz a l’empereor
         de Costentinnoble, et tu me respondis que nenil. » « Par Dieu, dist il, onques ne
         m’avint que je [exponctué/début]i[exponctué/fin] mon pere reniasse, car de [exponctué/début]i[exponctué/fin]
         nul homme dont je oïsse onques parler je ne voudroie estre engendrez que de lui. »
         « Je ne sai, dist Pelyarmenus, qui t’engendra, mais tu me deis .I. jour qui passa,
         et devant le roy d’Arragon, que tu ne li apartenoies de riens et que tu n’estoies
         mie mon frere. Mais tout aussi dirai je de toi aujourdui ne ja seignorie n’avras seur
         moi en l’empire de Costentinnoble, devant que je autre chose savrai de toi. »
         280 D[lettrine2]ont le commanda a metre en une fort prison [b] et dist que on ne li
         donnast que pain et yaue a mengier. Gasus, de qui j’ai devant parlé, sot et oÿ la
         verité de Helcanus. Si vint a Pelyarmenus et li dist : « Sire, lonctemps ai servi
         vostre pere et vous autressi tant que volenté si m’est prise que je m’en veul repairier
         en ma terre. » « Comment ? dist il. Gasus, qu’avez vous trouvé qui en tel point me
         voulez laissier ? » « Par foi, sire ce que je ne cuidai faire en toute ma vie. » Dont
         dist Pelyarmenus : « Quel chose est ce qui vous fait departir de moi ? » « Sire, dist
         il, c’est pour ce que autre chose que desloiauté et traïson ne regne en Grece. » Quant
         il entendi ce, si fu a merveilles yriez et le regarda par molt grant aïr et dist :
         « Gasus, dites moi la raison pour quoi vous avez ce dit, car je le veul savoir. »
         « Par foi, dist il, bien pouez savoir pourquoi je l’ai dit, et si ne lairai ja que
         je ne le vous die. On m’a dit que vostre ainsné frere est ceainz et que vous l’avez
         fait traïr et prendre et fait metre en prison, dont vous faites moult a reprendre.
         Et pour ceste raison ne vous doit nulz hom qui vaille servise faire autres que cil
         qui de tel mestier sevent servir. Et je onques ne m’en soi entremetre. Si vous commant
         a celui en qui servise vous estes. »
         281 <i><span class="c">Q</span></i>uant Gasus ot ce dit, si fu Pelyarmenus si courreciez qu’a poi que il ne commanda
         qu’il fust saisiz et mis en autel point comme Helcanus meismes estoit. Mais cilz qui
         estoit trop plains d’enging refrainst son[c] maltalent et dist : « Gasus, poi me prisiez
         et doutez, quant vous tel chose avez dite en ma presence. Mais par la foi que doi
         Cassidorus, mon frere (sic), que se ne fust pour l’amour de l’empereriz de Romme,
         qui filz je sui, et pour ce que vous l’avez servie lonctemps. Mar vous eschapa onques
         la parole de la bouche. Et sachiez que je veul que vous si hardiz ne soiez que puis
         le jour de hui vous arrestez en ma terre. Car se vous y estiez trouvez depuis ceste
         semaine, je feroie de vous comme de mon anemi mortel, car je sai vraiement que vous
         estes traitres envers moi. » « Encore ne le sui je mie, dist Gasus, ne ne veul estre,
         se vous autrement ne le faites que vous n’avez encore fait. » « Alez vous ent, dist
         il, car sachiez que je vous haz tant que je ne vous puis veoir ! » A cest mot s’en
         parti Gasus, sanz nul mot dire, et s’en vint a son hostel et apresta son affaire et
         ne fina par ses journees tant que il vint a Romme o lui grant compaignie. Il trouva
         l’empereriz, o lui Fastidorus, son filz, et leur conta en la maniere que Pelyarmenus
         avoit esploitié, puis que il sestoit embatuz en Grece. Quant il oÿrent ce, si furent
         moult esbahiz et distrent entr’eulz que moult pooit avenir granz maus de ceste chose.
         « Ha ! dame, dist Gasus, sachiez que se vostre conseil ni metez que voz filz occirront
         leur frere ou il meismes les occirra. »
         282 <i><span class="c">Q</span></i>uant l’empereriz entendi Gasus, si li respondi : « Amis, biau frere, autre[d]foiz
         m’avez vous conseilliee. Je veul que vous me donnez conseil qui bons soit, par quoi
         je puisse mes enfanz amesurer a leur frere, car je sai bien qu’il ont tort envers
         lui. » « Dame, dist il, bien vous savroie conseillier, mais que Fastidorus si vousist
         acorder, que vous mandissiez a vostre filz Pelyarmenus, si chier comme il atent ne
         conseil ne aide de vous ne de vos filz Fastidorus, que il vous envoit Helcanus en
         tele maniere que il ne sera delivrez devant que vostre conseil et le sien y sera.
         Et quant vous tendrez celui en vostre prison, dont porrez vous miex metre les choses
         a point que nulz. » « Par mon chief, dist ele, Gasus verité dites, et je m’i acort
         et aussi croi je bien que Fastidorus, [exponctué/début]i[exponctué/fin] mon filz,
         s’i acordera. » Adont li fu dit en tele maniere que l’en li pot miex dire. Et il dist
         que moult li plaisoit. Si manderent ceste chose a Pelyarmenus au plus expressement
         que il porent. Et quant li messages fu venus en Costentinnoble et Pelyarmenus oÿ le
         mandement de sa mere, si fu touz yriez et courouciez. Mais il n’osa mie aler encontre
         le mandement de sa mere ne de son frere. Si fist aprester .CC. chevaliers et leur
         charja Helcanus por mener a Romme. Si me veul atant taire de ceste chose, jusques
         a tant que temps et lieu en sera, et veul repairier a Clyodorus, dont je me sui teuz
         grant piece.
         [rubrique/début]Comment Clyodorus se parti de Helcanus et s’en ala en Espaigne et
         au roy d’Arragon pour querre secours.[rubrique/fin] [e]
         283 O[lettrine7]r dit li comptes que, quant Clyodorus se fu partiz de [exponctué/début]h[exponctué/fin]
         Helcanus et des autres, que il erra tant par ses [exponctué/début]i[exponctué/fin]
         journees, l’un jour plus et l’autre mains, tant que il vint el royaume d’Espaigne.
         Si ne volt mie laissier que il n’enquerist ou li rois estoit. Li auquant li enseignierent.
         Et quant il sot la ou il fu, si se traist cele part et se mist a hostel en la ville.
         Et puis s’apresta d’aler ou li rois estoit. Et quant il vint la, si regarda partout,
         comme cil qui avoit en ymaginacion l’empereur que il queroit, mais il onques tant
         en nule maniere ne s’en pot prendre garde que il onques le peust veoir, et tant que
         aucuns vindrent a lui pour l’estrange guise dont il estoit. 
         Si virent bien que il n’estoit mie de leur terre. Si li demanda uns chevaliers dont
         il estoit, et il dist qu’il estoit de Grece et que il queroit .I. chevalier qui a
         la court le roy d’Espaigne avoit repairié, ainçois que la pais se feist de lui et
         du roy d’Arragon. [f] « Biau sire, dist cilz, comment avoit il a non ? » « Sire, dist
         Clyodorus, Gasus se faisoit apeler et avoit .I. filz qui puis ot mestier a vostre
         seigneur. » Quant il ot ce oÿ, si sot bien maintenant que il demandoit. Lors li fist
         une joie merveilleuse et puis aprés le mena devant le roy. Si li dist : « Sire, veez
         ci .I. chevalier de Grece, et est en la queste du pere au bon chevalier de Grece,
         liquel se parti de nous de tele heure que onques puis ne le veismes. »
         284 <i><span class="c">Q</span></i>uant li roys l’entendi et il vit Clyodorus, si fu moult esbahis. Il l’apela et li
         dist : « Amis, vous soiez li bienvenus ! Dites moi qui vous estes et que vous alez
         querant. » « Sire, dist il, volentiers le vous dirai, car bien soiez certaĩ qu’il
         m’est tart que vous le sachiez. Je sui .I. chevalier de Grece et sui chaciez de mon
         paÿs, et est ma terre destruite pour la raison de ce que li emperieres Cassidorus
         se parti de son empire bien a passé .X. anz, et ne pot on onques puis oïr vraies [exponctué/début]n[exponctué/fin]
         nouveles de lui ou paÿs. Ore est avenu en tele maniere que .I. sien filz, qui a non
         Pelyarmenus de Ronme, a saisi le paÿs autrement qu’il ne deust, par quoi aucuns ont
         esté encontré et sont destruit et mis a mort. De tiex y a, et li autre ont le paÿs
         vuidié. Et je sui .I. de ceulz qui l’a vuidié. Or sui en la queste du pere, car de
         son filz l’ainsné, qui de ce enz parti, sui je bien sages. »
         285 <i><span class="c">Q</span></i>uant li rois l’a entendu, si ot moult grant [183] merveille de ce qu’il ot dit et
         qu’il ot oÿ. Si li dist : « Amis, dites vous que li chevaliers que vous querez qui
         de ceenz se parti est emperieres de Costentinnoble ? » « Sire, dist il, voirement
         di je que il le fu et l’est encore, se il vit. Et celui que il vous laissa, quant
         il se parti de vous, est son ainzné filz et doit tenir l’empire aprés le pere. Mais
         celui Pelyarmenus, de cui vous m’avez oÿ parler, li a son empire tolu et saisi. Et
         en sont maintenant .XL. mille hommes ensemble, qui tuit sont en l’aide de celui qui
         droiz hoirs en est. » « Par mon chief, ce dist li rois, j’oi la greigneur merveille
         dont je oïsse onques mais parler. » Maintenant a pris Clyodorus par la main et l’a
         trait d’une part et li demanda se il congnoissoit ceulz qui estoient en l’aide de
         Helcanus. « Sire, dist il, ce que je en sai vous en dirai je volentiers. Li rois de
         Frise, qui est son oncle, li fait aide de ses .III. filz, qui sont fort et puissant.
         Et ceus ont bien .xxx[exposant/début]m[exposant/fin]. hommes avec eulz. Li dus de
         Lembourc y rest avec eulz, et celui en a largement .x[exposant/début]m[exposant/fin].
         Helcanus, quant il se parti de vous, s’en ala em Bretaingne. Et la acointa il .I.
         chevalier qui li fait aide de bien .C. chevaliers souffisanz. Et je meismes vois au
         roy d’Arragon, qui son oncle est. Et celui croi je qu’il ne li faudra pas. Et li dux
         de Bethsaÿda, qui fu freres sa mere, li a en couvent a aidier, si avant comme s’ayde
         li porra avoir mestier. » « Amis, dist li rois, touz ceulz que tu m’as ci nommez ont
         [exponctué/début]o[exponctué/fin] graint force et grant pooir. Et [b] se il est ainssi
         com tu me dis, je meismes y metrai conseil, pour l’amour de Helcanus, qui ja me fist
         grant aide. Et nonpourquant a Pelyarmenus une de mes filles que je moult aimme. Et
         tout soit ce verité, ne voudroie je mie que il tenist la terre, se il droit n’i avoit.
         Mais ce veul je savoir se on porroit oïr [exponctué/début]i[exponctué/fin] nules nouveles
         de l’empereour avant que je mueve, car je cuit que, se il y estoit presenz, que ja
         Pelyarmenus ne seroit tiex comme il est. » « Sire, dist Clyodorus, tout autel cuide
         je. Mais sachiez que je l’empereour ai quis et demandé en maint lieu, mais je n’en
         puis oïr autres [exponctué/début]i[exponctué/fin] nouveles fors qu’il ne fu onques
         puis veuz qu’il se departi de ceenz. » « Par foy, dist li rois, se il se fust partiz
         de moi sanz compaignon, je deisse que il fust mors, mais il avoit avecques lui .I.
         compaignon chevalier qui gueres n’estoit mains preus de lui. Par quoi je veul croire
         que, se nul d’eulz 
         .<span class="num">ii</span>.        
          fust mis a mort, que je puis en eusse eu nouveles. Mais il de moi se departirent
         et m’orent en couvent que dedenz le mois seroient repairié et me lessierent celui
         en garde que vous dites qui est son filz. Et sanz faille de lui m’avint il puis mainte
         joie et maint destourbier. Mais cilz qui est droituriers m’en a fait grant grace,
         et a lui encore plus. Si en loe Dieu et touz ceulz qu’il veult qui loez en soient.
         » Dont dist Clyodorus : « Sire, bien croi que vous verité dites. Et pour Dieu, se
         il vous plesoit, feissiez savo[c]ir aus barons de vostre royaume, se nouveles nules
         en sevent, que il vous en facent sage. » « Par Dieu, dist il, je en ferai mon loial
         pouoir en tele maniere comme je ai fait autrefoiz. » Lors a fait crier et dire par
         touz ceulz de son hostel que, se il estoit nulz qui seust a dire nouveles de l’empereour,
         il li donroit .C. mars de sa rente bien assise.
         286 D[lettrine2]ont ala la nouvele partout. Et se mistrent aucun en la queste, meismes
         li rois dist que, se il fust aussi joenes comme il avoit jadis esté, que il meismes
         se metroit en la queste. Ces nouveles vindrent a Josyas, qui la estoit assez pres.
         Et quant il sot la verité, si fu moult esbahiz et dist : « Ha ! chiers compains et
         bons amis, voirement n’en pot mais Neira, ma suer, se ele mist son cuer en vous, quant
         vous estiez tiex. Ja par Dieu n’arai repos si vous avrai ces nouveles contees. Lors
         se mist a la voie et ne fina par ses jornees tant que il vint a Phebor le chastel.
         La estoit la pucele qui gueres ne pensoit a el que a celui a cui ele estoit du tout
         donnee.
         287 <i><span class="c">Q</span></i>uant la pucele vit son frere, si fu moult joiant comme cele qui moult parfaitement
         l’amoit de grant amour. Si li dist : « Frere, vous soiez li bienvenus. » « En non
         Dieu, suer, ce devez vous bien dire, car je vous aporte nouveles qui bien vous devront
         plaire. » Quant ele oÿ ce, si ot grant desir de savoir que ce estoit. Lors li mist
         les bras au col et li dist : « Frere douz, confortez moi, car grant piece a que je
         n’oy nouveles dont je le fusse ! » A cel mot sont [d] assis li uns delez l’autre.
         Adont dist Josyas : « Suer, nouveles sont venues a nostre seigneur de pere que le
         chevalier de Grece qui fu envoiez au roy d’Arragon est emperieres de Costentinnoble.
         Ore est ainssi avenu que, puis que il se departi de nous, nouveles n’en furent oÿes.
         Helcanus, qui maintenant est son ainznez filz, est orendroit en Grece et avec lui
         Japhus, le filz au roy de Frise, a .xl[exposant/début]m[exposant/fin]. haubers qui
         touz li sont en aide. Et ont estrif a Pelyarmenus qui a la terre saisie, si comme
         vous avez pieça seu.
         288 <i><span class="c">Q</span></i>uant la damoisele ot entendu son frere, si mua une tres grant couleur et puis geta
         uns grans souspirs. Et en ces grans souspirs se fust pasmee de tres grant joie, quant
         Josyas la prist entre ses bras et li a dit suer : « Comment vous est il de ce que
         je vous ai dit ? » « Par foi, dist ele, frere, je n’en sai que dire autre chose fors
         que je bien sai que celui dont vous parlez est de tres grant valeur et de haute. Mais
         pas ne sai se ce que j’ai oÿ que vous dites a moi est verité. » « Par [exponctué/début]i[exponctué/fin]
         mon chief, dist il, je vous ferai parler au chevalier qui est en la queste du pere.
         » « En non Dieu, frere, dist elle, dont seroie je bonne euree, se je y tant en savoie.
         » Dont fist Josyas apeler .I. chevalier et li dist : « Alez et dites a mon seigneur
         que il ne laist partir le chevalier de Grece, jusques a tant que je et ma suer aions
         parlé a lui. » Et cilz n’arresta si vint la ou li rois estoit. Si li compta ceste
         chose. Quant il l’en[e]tendi, si fist apeler le chevalier et li dist : « Sire, je
         cuit que moult vous avanceriez, mais que vous vousissiez aler par Phebor .I. mien
         chastel, car la est .I. mien filz qui moult est amis a vostre seigneur. Et li conterez
         vostᵉ besoingne, et je cuit que de la voie ne vous devrez mie plaindre. » Et quant
         Clyodorus l’oÿ, si en fu moult joianz et dist : « Ha ! sire, pourquoi n’iroie je donques,
         quant je de ma terre ne me sui partiz pour autre chose que pour prier et requerre
         les amis de mon seigneur ? » Adont s’est ap'stez et mis a la voie et ne fina par ses
         journees tant que il vint a Febor. Et la trouva il Josyas et la pucele, qui moult
         grant joie li firent. Aprés ne demora gueres que il fu a escole mis du frere et de
         la suer. Cil qui bien fu endoctrinez leur conta tout l’affaire aĩsi comme li emperieres
         avoit ouvré des le commencement jusques en la fin.
         289 <i><span class="c">Q</span></i>uant il ot tout dit, si s’esmerveillierent moult et dist la pucele a son frere : «
         Or pouez vous savoir auquel vous estes miex tenuz, ou a Helcanus son droit a maintenir
         ou a Pelyarmenus son tort, tout ait il vostre sereur. » « Ja, par Dieu, dist Josyas,
         a Pelyarmenus ne ferai confort ne aide, ainz aiderai a mon bon ami Helcanus, se je
         de lui en sui requis. » « Ha ! frere, dist ele, il ne se fist pas prier de vous aidier
         envers le roy d’Arragon, quant il vous fist tele aide que vous bien pouez savoir.
         » « Par Dieu, dist il, je le sai bien et aussi ne ferai je, car j’en ferai tout [f]
         mon pouoir de tout ce que je porrai, que que il m’en doie avenir. »
         290 <i><span class="c">Q</span></i>uant Clyodorus oÿ ce, si fu moult liez. Dont atirerent Josyas et sa suer leur chemin
         et vindrent a leur pere. Quant li roys les vit venir, si fu liez et les mist a raison
         de ceste chose. La pucele, qui moult fu plaine de joie, respondi premierement et dist
         : « Pere, bouche ne parole que du cuer n’isse. » « Comment ! ce dist li peres. Fille,
         que est ce a dire ? » « Pere, dist ele, ce vous dirai je bien a briez paroles. Vous
         pouez bien savoir que mon cuer me disoit bien que le bon chevalier Helcanus estoit
         de haut affaire, ce que bouche ne faisoit. » « Par Dieu, dist il, verité dites. »
         Dont se merveillierent moult des nouveles qu’il ont oÿes. Et tant leur embeli que
         Josyas demanda a son pere congié de faire a son compaignon aide. Il li otroia en tele
         maniere que il traitast avant de la pais, se il pooit. Et il dist que ce porroit il
         bien faire et que il son pooir en feroit volentiers. Dont fist ap'ster son affaire
         et mist .x[exposant/début]m[exposant/fin]. haubers ensemble, qui moult furent lié
         de ceste emprise. Neira, qui cuer avoit tel que bien fait a ramentevoir en compte,
         en vint a son frere et li dist : « Frere, douz amis, vous en yrez en Grece, si comme
         il m’est aviz. Bien veul que vous sachiez que sanz moi n’irez vous mie. » « Suer,
         ce dist li freres, comment porroit ce estre ? » Ele le traist a une part et li dist
         : « Frere, nient plus ne serez vous encombrez de moi que vous seriez, se [184] je
         estoie vostre frere. » Dont entendi bien Josyas a quoi ele tendoit. Si li dist : «
         Ha ! suer, pour Dieu merci, comment voulez vous avillier moi et vous ? Vous n'avez
         pas tel chose aprise. » « Par Dieu, dist elle, en tele maniere sera il ne ja ne sera
         autrement. Et sachiez que ja en la fin ne vous en repentirez. » 
         291 A[lettrine2]inssi couvint la pucele vestir robe de chevalier et le fist si couvertement
         qu’il ne fu nulz qui la congneust, se ne fu Josyas. Et quant il la vit sien, ot grant
         pitié, car il sot bien que amours l’ot a ce menee, comme vous pouez oïr. Si la mist
         a raison et li dist : « Frere (sic), comment vous appareillerai je tant com vous serez
         en cest point ? » « En non Dieu, dist ele, mon non ne sera ja autrement muez que la
         robe le fait. » « Comment, dist il, le mue la robe (sic) ? » « On m’apeloit, dist
         ele, devant Neira, et ore on m’apelera Nerus. » « Bien m’i acort », dist cil, qui
         amender ne le pooit. Ainssi apresterent leur voie et se mistrent en leur chemin vers
         Grece. [exponctué/début]c[exponctué/fin] Clyodorus, qui vit et sot le confort et l’aide
         du roy et de Josias, fu liez et joianz et prist congié au roy et a son filz et dist
         que en Arragon le couvenoit il aler et que la l’enveoit ses sires pour avoir secours
         de lui. Et quant il-avroit et quant il aroit (sic) [exponctué/début]s[exponctué/fin]
         fait son pooir, il passeroit avant savoir se il porroit oïr nouveles de l’empereor.
         Si tost comme il ot dite la parole, si vint au roy une pensee au ‹...›[c]uer et dist
         que cels [b] Dypode l’avoient occis et gaitié, pour la bataille que il ot faite contre
         les traitres que il ot occis. Lors li vindrent les lermes aus iex et regarda Clyodorus,
         et Clyodorus lui. En cel regart dist li rois : « Amis, il m’est venu une pensee tele
         que, je bien croi, qui enquerroit la verité de vostre seigneur il en orroit nouveles
         tot ainssi comme vous yrez en Arragon. Et je meismes mon cors yrai en .i. lieu ou
         je t-tant (sic) ferai que je en ferai maint dolent, avant que je ne sache autre chose
         que je encore ne sai. Mais alez vous ent vostre chemin, et je meismes mouvrai dedenz
         .iii. jours. » Atant s’est Clyodorus de leenz partiz et s’est mis a la voie, en tele
         maniere comme Fortune le set bien faire. Si ne fina l’un jour aprés l’autre d’errer,
         enquerant partout de ce qui pres du cuer li estoit. Si avint en tele maniere, comme
         Fortune l’avoit atiré, que il par aventure s’embati en la forest ou il avoit le porc
         occis. Il ala tant d’une part et d’autre qu’il s’embati chiez .i. hermite qui moult
         estoit de grant aage. Et quant il fu la venus, si fu moult tart, et avoit 
         .<span class="num">ii</span>.        
          jours chevauchié par la forest et n’avoit trouvé nule ame a qui il peust demander
         son chemin, car il cuidoit en l’ermitage assez tost venir. Dont vint uns varlez au
         postiz qui li dist : « Qui estes vous qui a tele heure estes ci venus ? » « Amis,
         dist il, je sui .i. chevalier errant. Si me [c] veil hui mes yci reposer, se il plaist
         a ceulz qui pooir en ont ceenz. » Cilz li ouvri tantost le postiz, et il y est entrez.
         Puis mist pié a terre, et cil a pris le cheval et le mena en l’estable. Et puis en
         vint a Clyodorus et le mena en une chambre assez couvenable. Cilz qui apris fu et
         bien apensez li dist : « Sire, bien soiez vous venus. » « Amis, dist il, granz merciz.
         Or me dites se il vous plaist que je demeure ceenz avecques vous. » « Sire, dist il,
         ce savrez vous par tans, mais ostez vos armes, car ceenz n’avez vous garde se bonne
         non. » « Amis, dist il, ce veul je bien croire, car je ne cuit mie que mauvese gent
         se meissent en tel lieu pour mal faire. »
         292 D[lettrine2]ont a veu Clyodorus la chapele a l’ermite. Mais le sens qui en lui
         estoit le fist aussi comme .i. poi douter et pensa que la chappele ne fu faite que
         pour les genz decevoir. Et pour la raison de ce que cilz ne li volt respondre, quant
         il li enquist qui ceenz demouroit avecques lui, si dist moult tost ces paroles : «
         Amis, j’ai fait .i. veu que ja autrement que vous me veez ne me puis mais desarmer,
         devant que j’aie fait une chose que j’ai emprise. » « Sire, dist cil, a bien ce soit.
         » Dont li demanda se il vouloit hui mes riens mengier. « Certes, amis, si feroie moult
         volentiers, car il a plus de 
         .<span class="num">ii</span>.        
          jours que je ne menjai et plus m’est de mon cheval que de moi. » « Sire, dist il,
         ne vous ne vostre cheval ne pouez avoir ceenz se assez non. » Dont s’est cilz aprestez
         et alume .i. feu moult grant, [d] car pres estoit de la chandelier. Quant li varlez
         ot ce fait, si mist une table moult preste de pain et de poisson. Quant [exponctué/début]c[exponctué/fin]
         Clyodorus vit ce, si ne voult lessier que il ne s’asseist a la table et fu moult esbahiz
         et se fust moult volentiers desarmez, se il ne se doutast. Mais il s’apensa que miex
         valoit mesaise seüre que ne faisoit aise et avoir doutance.
         293 E[lettrine2]n tele maniere se sist Clyodorus a la table, et cilz li ot aporté
         vin qui bons li fu a son goust. Si en prist a sa volenté et en cel mengier ne volt
         il mie lessier qu’il ne demandast a celui qui sires estoit de leenz. Dont li en conta
         cilz toute la verité. Et quant Clyodorus oÿ ce, si se douta mains. Mais onques pour
         ce ne se voult de ses armes desgarnir. Quant il ot mengié et beu, si dist a celui
         que il ostast la table, et il si fist. Et puis li enquist se il porroit la nuit parler
         a son seigneur. Et cilz dist que nenil jusques a l’endemain. Donques se jut Clyodorus
         touz armez, toute la nuit jusques a l’endemain que il s’esveilla et vit bien que le
         bon vin que il avoit beu li aida a passer la nuit. Si issi de la chambre et trouva
         le varlet, qui li dist : « Sire, or porrez vous parler a mon seigneur quant il vous
         plaira. » « Amis, dist il, grans mercis. Dites moi ou il est. » « Sire, dist il, en
         la chappele pouez vous a lui parler. » Dont se mist Clyodorus cele part et trouva
         l’ermite, qui viex estoit a merveilles. Quant il le vit, si se volt contre lui drecier,
         mais a grant paine le pot faire. Adont saluerent li uns li [e] autres. Et li hermites
         li enquist dont il estoit. Il ne li fu paine que tout en tele maniere comme il li
         estoit ne li contast. Quant li hermites l’ot bien entendu, si li vint en ymaginacion
         que celui que il queroit fu l’un de ceulz que Calcas avoit occis. Dont li dist li
         hermites : « Ceenz gist .i. chevalier qu’il a grant piece que il fu occis d’un chevalier,
         et ne sot onques qui il fu ne dont il estoit. Et je croi que je vous envoierai en
         .i. lieu ou vous porrez bien savoir nouveles de ce que vous querez, mais je me doute
         trop que vous n’i sachiez assener, car grant voie a jusques la. Et quant vous l’avrez
         trouvé, si vous couvendra maintenant contenir moult sagement et faindre de ceste chose,
         jusques a tant que vous verrez chose qui vous plaise. » « Ha ! sire, pour Dieu, dites
         moi qui m’i porroit mener et qui est li chevaliers qui ceenz gist mors. » Dont li
         conta l’ermite en tele maniere comme vous avez oÿ. Et sachiez qu’il ne s’en failli
         gaires que il ne li ait la verité retraite en tele maniere comme la chose estoit alee.
         294 <i><span class="c">Q</span></i>uant Clyodorus l’entendi, si sot et s’apensa que Diex l’avoit leenz amené et que,
         se il pooit trouver le lieu que il disoit, que bien avroit esploitié. Si dist : «
         Sire, pour Dieu, comment apele l’en le lieu ou ce avint que vous m’avez conté ? »
         Il li dist que ce estoit au Chastel Mignot et avoit a non la dame du chastel Celidoine.
         Et quant il oÿ ce, si mist moult bien les nons en remembrance. Lors prist congié a
         l’ermite [f] et le mercia moult des biens que il li avoit fais. Li hermites le commanda
         au Saint Esperit et li dist que de leenz ne se partist, devant qu’il fust desgeunez,
         car moult avoit grant voie a ffaire. Il dist que ce feroit il volentiers. Quant il
         l’ot fait, si se mist a la voie ou il li avoit enseignié. Si chevaucha tant parmi
         la forest, une heure arriere et autre avant, que le jour li failli et li avint que
         de tout le jour il ne pot trouver homme ne fame ne borde ne maison. Et tant s’esforca
         que il par aventure oÿ une yaue qui moult grant bruit fesoit, autressi comme se ele
         descendist de une montaigne. Il ala tant qu’il vint a la riviere et congnut que ce
         estoit cele que il avoit oÿe. Et lors fu il esbahiz, car il ne sot quel part aller,
         ou contremont on contreval. Lors s’arresta touz quois et commença a penser. Et en
         ce que il estoit en ce point, il oÿ .i. moennel soner assez pres de lui, ce li sembla,
         mais la voiz venoit aussi comme de l’autre part de l’yaue. Dont ne sot que faire,
         fors qu’il se mist a chevauchier contremont et ala tant qu’il vint au pié d’un mont
         qui moult estoit [exponctué/début]l[exponctué/fin] lais et horribles et roistes. Et
         quant il le vit, si esgarda de l’autre part de la riviere et vit que ce estoit une
         autele montaigne comme de l’autre part. Lors sot bien que nulz ne porroit avant passer
         pour la roche et pour la montaigne. Lors fu si esbahiz que il ne sot que faire. Lors
         s’apensa que il laisseroit son cheval paistre [185] et que il descendroit et que il
         meismes dormiroit jusques au jour. Ainssi mist pié a terre et osta a son cheval le
         frain. Si se prist au paistre, et il se [exponctué/début]i[exponctué/fin] coucha seur
         son escu et commença a penser mout fort. Et en ce penser oÿ aussi comme .i. huis clorre
         moult pres de lui, ce li sembla, et rendi .i. si grant son que la montaigne en retenti.
         De ceste chose ot il moult grant merveille. Lors se dreca en son seant et vit que
         on li ot son cheval destorné. Lors prist son escu et son glaive et commença a querre
         moult longuement, et com plus aloit et plus se tenoit pour fol, tant qu’il revint
         au lieu ou il avoit geu. Lors fist une priere a Dieu que il le reconfortast par sa
         pitié.
         295 D[lettrine2]ont se mist a costoier la montaigne, si vint au lieu ou la clarté
         li demoustra. Adont fu esbahiz et cuida que on eust leenz son cheval trait par aucun
         malfaiteur qui leens se fust mis. Si ne sot que faire. Volenté et hardement li distrent
         que pour paour de mort ne devoit, ou point ou il estoit, refuser ceste aventure. Dont
         mist la ma-in a la main a (sic) la clarté et trouva que ce estoit .i. huis, aussi
         comme touz couvers de chamox au dessus des ais qui dessouz estoient. Et est aussi
         comme se il fust clos et que ce fussent pierres qui dessus la montaigne fussent. Il
         le sacha a lui et vit une longue alee qui dedenz la montaigne estoit. Si s’en est
         avant alez, l’espee en une main et l’escu en l’au[b]tre, tant qu’il vint a une [exponctué/début]i[exponctué/fin]
         moult grant clarté, qui issoit d’une lanterne aussi comme d’yvoire. Il passa avant
         et vit une trop bele sale et vit aussi apertement par leenz, comme se il fust a plain
         midi, et ne sot dont cele [exponctué/début]g partiel[exponctué/fin] grant clarté venoit,
         se ce n’estoit du soleil. Dont fu esbahiz, car il ne vit nului par leenz, fors que
         il vit a une cheminee .i. grant feu et par devant avoit apresté .i. siege et .i. tapis
         par desus, comme se uns rois y deust estre.
         296 <i><span class="c">Q</span></i>uant Clyodorus vit que nulz ne se moustroit de nul sens, si s’est aprouchiez de la
         cheminee et vint cele part. Et quant il fu la venuz, si s’apuia par dessus l’arrestal
         de son glaive et fu en tele maniere grant piece, en esgardant le feu, et vit que de
         riens il n’amenuisoit. Et ce pot il en lui meismes prouver, car tant fu devant la
         cheminee que les jambes li doloient. Et quant il vit ce, si se tint a fol, quant il
         veoit son repos devant lui, que il ne s’aseoit. Dont mist jus son escu et son glaive
         et s’asist el siege qui estoit devant lui.
         297 <i><span class="c">Q</span></i>uant il fu en tele maniere assis, il regarda en la cheminee et vit que cilz hostiex
         estoit fais aussi comme par art d’anemi, quar il vit que li feus, qui en la cheminee
         estoit, estoit tiex que il de riens n’amenuisoit. Dont li prist talent de dormir.
         Si ne demoura gueires que il fu endormiz. Et ainssi comme il dormoit, atant [c] estes
         vous une damoisele moult gente, qui estoit issue d’une chambre et trouva Clyodorus
         gisant, ainssi comme vous avez oÿ. Quant ele le vit, si retorna dont ele estoit issue.
         Et ne demora gaires que .i. chevalier, aussi comme d’aage, vint la ou Clyodorus gisoit
         et le trouva dormant. Il s’assist delez lui, comme par grant signe d’amour. Il vit
         que Clyodorus dormoit moult esforcieement. Si pensa que moult mal feroit se il l’esveilloit,
         car bien pensa que il estoit travailliez et penez. Si se jut ainssi delez lui et commença
         a penser comment ne par quele aventure il pooit la estre venuz.
         298 A[lettrine2]inssi comme il pensoit a ceste chose, estes vous que uns varlez vint
         a cel point leenz, aussi comme Clyodorus avoit fait. Quant li chevaliers le vit, si
         s’esmerveilla moult et dist : « Comment puet ce estre que tu soies ja repairiez ?
         » « Sire, dist il, ainssi est quar j’ai faite la besoigne que vous me charjastes.
         » En ces paroles s’esveilla Clyodorus et vit le chevalier delez lui. Si fu moult esbahiz
         et le salua moult hautement. Et celui li rendi son salu et li enquist de son estre
         : « Ha ! sire, pour Dieu merci, dist il, dites moi ou je sui, car je me doi moult
         esmerveillier ou je sui et de ce que j’ai trouvé. » « Amis, dist il, tout aussi me
         puis je esmerveillier qui ceenz vous amena. » « Sire, dist il, ce vous dirai je a
         briez paroles, mais, pour Dieu, dites moi qui vous estes et ou je [d] sui. » « Amis,
         dist li chevaliers, n’aiez pas paour, car vous estes assenez en assez souffisant lieu.
         » « Sui sire, dist il, certes, oÿl. Mais que vous [exponctué/début]i[exponctué/fin]
         preudons soiez. » « Sire, dist il, Diex y ꝑface les desfautes. » Adont li conta tout
         son estre et que il queroit.
         299 <i><span class="c">Q</span></i>uant li chevaliers l’entendi, si se mervella moult de ceste aventure. Et ne pot en
         nule maniere croire que aucuns homs ne l’eust la assené pour enquerre ce que il demandoit.
         Si dist : « Comment porroit avenir ce que vous me dites, quant il y a ja .X. anz ou
         plus que l’en n’oÿ parler de celui que vous me dites, dont vous m’avez ci compté.
         » « Sire, pour Dieu, dist il, dites moi se vous me savez dire chose qui me puisse
         resleeschier de ce que je demande. » « Amis, dist il, je cuit que si feroie. Mais
         ostez vos armeures, car ainssi comme vous estes ne vous diroie je chose dont vous
         fussiez avanciez qu’en autre point ne vous couviengne estre. » « Sire, dist il, je
         ferai vostre volenté. » Adont sailli em piez et pria que on li aidast a desarmer.
         Li chevaliers li dist : « Sire, sachiez que moult volentiers le ferai. » Dont s’apresta
         de lui aidier. Quant il fu desarmés, si dist a .i. varlet que il li aportast une de
         ses robes, et il si fist. Et quant il l’ot vestue, si sembla bien que pour lui eust
         esté tailliee. Dont le prist par la main et le fist rasseoir et li dist : « Sire,
         je croi bien que Diex vous a ci amené et vous dirai comment. » [e]
         300 V[lettrine2]eritez est que celui que vous alez querant est en cest hostel. Si
         vous dirai que vous ferez. Je vous metrai la ou il est, mais ce sera en tel maniere
         que vous ne parlerez a lui, devant que je le vous dirai. Et il en sera poins et je
         vous en ferai sage. « Ha ! sire, dist il, pour Dieu merci, faites et commandez vostre
         volenté, et je le ferai du tout a vostre commant. » Dont l’a pris par la main et li
         dist : « Alons la ou je vous veul mener. » Lors sont levé et sont entrez en une moult
         bele chambre et puis en la tierce. Et lors vint li chevaliers a une fenestre et l’ouvri
         et puis apela Clyodorus et li dist : « Venez avant et regardez leenz se vous de riens
         recongnoissiez celui que vous que-rez querez (sic). » 
         301 M[lettrine2]aintenant esgarda Clyodorus et vit en une chambre 
         .<span class="num">ii</span>.        
          chevaliers seoir, qui moult estoient de grant atour. Enmi eulz se seoit .i. naim
         qui tenoit .i. livre devant lui et le lisoit si haut que bien le pooient entendre.
         Et entendi bien Clyodorus que il disoit. Et en celui escout choisi que li .i. des
         
         .<span class="num">ii</span>.        
          chevaliers estoit li emperieres de Costentinnoble. Quant il vit ce, si ot si grant
         joie a son cuer que par .i. poi que il ne sailli maintenant par la fenestre en la
         chambre. Il se torna par devers le chevaliers et li mist les braz au col et li dist
         : « Ha ! tres gentilz homs, ja ai je veu celui qui tant est desirrez ! » Adont li
         d-dist (sic) li chevaliers : « Souffrez vous ! Alons nous ent dont nous venismes !
         »
         302 L[lettrine2]ors en vindrent a la cheminee arriere et se sont [f] assis derechief.
         Clyodorus ne volt pas sa besoigne metre en respit, car il pria [exponctué/début]i[exponctué/fin]
         moult devotement le chevalier et li dist que pour Dieu il le conseillast. Et cil li
         dist que si feroit il volentiers et estoit moult liez, quant il li avoit tel mestier.
         Dont li enquist son non, et il dist qu’il avoit non Cliodorus et que pour Dieu il
         li redeist le sien, mais que il ne li anuiast. « Sire, dist il, bien le sarez a tans.
         Mais je vous dirai que vous ferez. Ja vendra ci ma damoisele, qui vostre seigneur
         a tenu [exponctué/début]i[exponctué/fin] grant piece em prison. Et si tost comme vous
         savrez que ele ceenz enterra, vostre fin est venue, se vous ne faites ce que je vous
         dirai. » « Quel chose est ce ? dist il. » « Par foi, ce dist li chevaliers, il couvient
         que je vous mete ci desouz en .i. crues qui y est. Et la serez vous tant que ma damoisele
         sera repairiee, car tout le monde ne vous garantiroit, s’ele savoit que vous ceenz
         eussiez esté. » « Sire, pour Dieu, dist il, faites de moi vostre volenté, car en la
         besoigne mon seigneur veul je mourir, quant je plus vivre ne porrai. » « Ja, par Dieu,
         dist li chevaliers, garde n’i avrez sanz moi. » « Sire, granz merciz, dist il, mais,
         pour Dieu, dites moi quiex hostiex ce est ceenz ne pourquoi mes sires y est. » « Amis,
         dist il, ce vous dirai je a briez paroles. »
         303 « G[lettrine2]rant temps a passé que en ceste forest pres de ci avoit .i. hermite
         demorant. Si avint que .i. soudant, qui au jour de lors estoit en cest paÿs demourant,
         ne voult pas sa besoingne metre en respit. Si en oÿ parler et li fu dit [186] que
         en tout le monde n’avoit son pareil, tant estoit preudons. Il vint a lui et le trouva
         tel comme dit li estoit. Dont le fist prendre et li dist que il le feroit destruire,
         se il n’estoit tel comme l’en disoit et qu’il se fesoit. Cil se tut et il avint que
         cil fist prendre .vi. damoiseles, qui toutes estoient de grant biauté plaines, et
         avec ce eles estoient puceles. Il leur dist a toutes ensemble, se il pooit savoir
         qu’eles feissent tant qu’eles peussent cel preudomme metre a pechié de luxure, il
         leur donroit tant du sien que jamais povres ne seroient. Et eles distrent que leur
         pooir en feroient. Lors les fist metre en une chambre toutes .vi. et le preudomme
         avecques eles. Lors le commencierent a atraire de ce que eles porent, et de parole
         et de fait. Cilz apela son Sauveour et li pria moult doucement et devotement qu’il
         le tenist en ferme courage d’eschiver le pechié, non mie pource que il eust paour
         de la mort corporel, ançois cremoit cele qui touzjors puet durer sanz fin. Diex, qui
         ne volt pas perdre son bon ami, li donna force pooir et vertu de contrester a la temptacion
         que celes li vouloient faire et faisoient. Et nonporquant l’en firent eles de teles
         que, par nature, n’eust il eu pouoir de l’eschiver, se n’eust esté le Saint Esperit.
         Et quant eles virent que a pechié eles ne le porroient metre, si orent entre eles
         moult grant despit et distrent : ‘Comme nous sommes chetives, quant por .I. herite
         nous sommes mises en tel point !’ ‘Par Dieu, dist [b] l’une, veritez est. Or soit
         ainssi que nous li aions amené a ce faire, de quoi nous serions nous avanciees [exponctué/début]i[exponctué/fin]
         nient plus que du laissier.’ ‘Certes, dist l’autre, je ne sai. Il ne nous couvient
         que dire que nous en avons fait nostre volenté.’ ‘Par foi, ce dist l’autre, c’est
         tout verité.’
         304 A[lettrine2]inssi s’acorderent ensemble et huchierent ceulz qui ceste chose atendoient.
         Et quant il furent venu, eles distrent toutes ensemble que cilz qui se fesoit justes
         avoit pechié en eles. Dont fu cilz amenez devant le soudant et fu accusez, si comme
         vous avez oÿ. Cil qui estoit preudons ne se voult, ou poi ou nient, excuser. Ainz
         dist, quant on li demanda se ce estoit voirs, que celi [exponctué/début]i[exponctué/fin]
         fust avenu que il avoit pechié en s’ame. Quant li soudans oÿ ce, si commence a faire
         duel et commanda a faire .i. feu, et on si fist. Et quant li preudom vit son jugement,
         si ot paour, selonc la char, et douta la mort. Adont fu li anemis aprestez qui li
         dist, aussi comme en voiz d’angle : ‘Moult es folz, quant je t’avoie tenu en vertu
         por moi essaucier, et tu ne t’escondiz pas si comme tu deusses. Je te commant que
         tu t’escondisses a ce que eles soient mises a l’esprueve du fait.’
         305 <i><span class="c">Q</span></i>uant li hermites oÿ ceste voiz, si cuida que ele venist de Dieu. Si dist, oiant le
         soudant : « Sire, pourquoi me voulez vous destruire sanz raison ? Ja ne pueent ces
         damoiseles porter tesmoing contre moi, fors seulement [c] de bouche. » Dont entendi
         li soudans que cilz se vouloit desfendre si avant, comme il porroit, et lui escondire.
         Et il si fist en tele maniere que celes furent trouvees en leur tort. Et avint que,
         en cel fu qui fu fais pour celui jeter, que celes y furent jetees et en orent leur
         soudees. Il avint de ce que li soudanz tint celui en grant chierté. Et le couvint
         demourer avec lui, vousist ou non. Sy y demoura grant temps et tant y fu que li deables
         ot part en ses oevres, si comme je vous conterai.
         306 L[lettrine2]i soudans avoit une fille si bele que en tout le paÿs n’avoit sa ppareille
         de biauté. Ele sot comment celes ne porent metre le preudomme a pechié de luxure.
         Et avint de ce que la pucele volt a lui parler et voult savoir se il estoit tiex comme
         il se faisoit. Un jour le fist venir a lui et li dist : ‘Comment, biau sire, pouez
         vous estre tiex comme je entens ?’ ‘Damoisele, dist il, quiex entendez vous que je
         sui ?’ ‘Je entens, dist ele, que vous tenez trop en despit dames et damoiseles.’ Et
         cilz respondi : ‘Damoisele, sauve soit vostre grace, non fais, ainz sui d’omme et
         de famme issus, et tant les aĩme comme je doi, sauf le droit de mon createur.’
         307 <i><span class="c">Q</span></i>uant la damoisele oÿ ce, si ne li souffist mie, ainz li dist, ainssi comme en grant
         conseil : ‘Sachiez que, se je cuidoie que vous me fussiez de bonne nature, que je
         metroie mon cuer en vous et seriez sires de moi, si que vous porriez bien faire autant
         de vostre preu, comme vous faites ou point ou vous estes.’ Et [d] quant cilz entendi
         la damoisele, bien cuida que ele le deist a certes. Et mua une tres grant coleur et
         fu touz esbahiz et ne soit que respondre et fu aussi comme touz mus. Quant cele vit
         ce, si se hasta et dist : ‘Comment ! lerres desloiaus, serez vous tiex que vous me
         refuserez tant comme je vous veulle ?’ ‘Damoisele, dist il, pour Dieu merci, bien
         auriez pouoir de moi detenir, se vous vouliez, car je sui tous seulz, et vous avez
         autre en vostre aide.’
         308 <i><span class="c">Q</span></i>uant la damoisele vit ce, si fu moult courouciee et mua tres grant couleur, dont ele
         ne fu pas mains bele, et li dist : ‘Ha ! desloiaus sodomites, moult m’avez ore bien
         paiee ! Je aie mal dehez, se je ne le vous rens !’ Quant cil oÿ ce, si respondi, selonc
         sa volenté : ‘Damoisele, se vous eussiez entendue ma parole, ja ainssi ne m’eussiez
         respondu.’ ‘Dont m’en dites, dist ele, la senefiance.’ ‘Damoisele, dist il, volentiers.
         [exponctué/début]E[exponctué/fin] Quant je diz que j’estoie .i. seulz hom, je diz
         verité. Et vous dirai comment. Li hom qui seulz est, c’est a dire qui n’a aide ne
         confort d’autrui que de lui meismes, sachiez que c’est [exponctué/début]i[exponctué/fin]
         moult poi a une tele damoisele comme vous estes, qui seule n'estes mie si comme j’ai
         devant dit, car vous avez en vous pluseurs graces qui moult porroient contrester a
         .i. tel homme comme je sui a ce que du tout en porriez faire vostre volenté, se ainssi
         estoit que il vous pleust. Et bien le vous diroie, se vous le vouliez et il vous plesoit
         que je le vous deisse.’ Quant ele entendi ce, si commença a souzrire et dist : ‘Or
         m’avez vous paiee a ma volenté et bien sai que vous vou[e]lez dire.’ Dont dist ele
         qu’il se partist de la et quant il li plairoit ele li manderoit sa volenté.
         309 <i><span class="c">Q</span></i>uant li hermites s’en fu partiz, li deables, qui ot grant pooir, et en l’un et en
         l’autre, et qui moult grant paine y mist, si comme cilz qui bien y moustra sa force,
         mist la pucele a ce qu’ele couvoita le laz d’ermite et li chaitiz li en autele maniere
         que l’un et l’autre se rendi a ‹i›[l]ui du tout, en tele maniere qu’il leur establi
         .i. lieu tel par quoi il ne peussent estre aperceuz de nului. Et il peussent tant
         vivre souffisaument en autel aage comme il estoient, a cel temps d’adonc, de ci a
         tant que uns hom vendroit qui toutes fantosmes destruiroit et metroit a fin, et seroit
         li droiz mis avant par celui et metroit felonnie entre piez. Dont fist li deables
         ceste cisterne ainssi comme vous la veez. Et est faite en tele maniere que tout autel
         y fait il, de nuiz comme de jours, et ne puet estre apeticiee de chose qui y soit
         de ci au jour que je vous ai dit. Et quant cil l’ot appareilliee, ainssi comme vous
         oiez, si assembla ces 
         .<span class="num">ii</span>.        
         , en tele maniere que onques puis ne fu nulz qui seust que il devind-drent (sic),
         autrement que bien sot li soudans que cil li ot sa fille emblee et ravie. Dont la
         fist partout cerchier et querre, sanz ce que nule nouvele en peust on savoir. Dont
         il est ainssi avenu que la fil-e (sic) au soudant et celui sont encore ceenz ne ja
         ne faudront de ci adont que je vous ai dit. Et ma damoisele a tant fait par art, dont
         ele set plus [f] que fame qui vive, que ele a ceenz fait venir [biffé/début]et son
         compaingnon[biffé/fin] l’empereour et son compaignon, pour ce que elle set bien qu’il
         sont quis par toutes terres. Et quant il seront touvez (sic) d’aucuns, ele set bien
         qu’ele ne les porroit tenser. Si la ceenz fet ven', si n'en istra jamais, se n’est
         par homme souffisant et juste. Et je croi que vous itiex estes. Si ferez ce que je
         vous ensaignerai, mais que ma damoisele en soit partie. »
         310 <i><span class="c">Q</span></i>uant Clyodor‹...›[u]s oÿ ce, si loa son Sauveour et dist : « Diex, qui sus touz malignes
         esperiz avez pouoir et commandement, gardez moi, m’ame et mon cors, par vostre pitié,
         et veulliez faire que je pouoir et hardement aie a ce que je puisse mon seigneur,
         que je tant desirre, geter hors de peril d’ame et de cors ! » Quant il ot ce dit,
         si entendi le chevalier que sa damoisele estoit a l’entree de la cisterne et dist
         a Clyodorus : « Se vous voulez ceenz riens faire, il vous couvient de ci partir. »
         « Sire, dist il, faites de moi vostre volenté ! » Li chevaliers le prist et le mist
         en une cage ou il ne vit goute. La damoisele vint a grant joie a la cisterne, a tout
         grant plenté de puceles, et 
         .<span class="num">ii</span>.        
          chevaliers la tenoient, li uns d’une part et li autres [exponctué/début]d[exponctué/fin]
         d’autre. Et ainssi s’en vint en la chambre ou li emperieres et Daphus estoient, tout
         ainssi comme je vous ai compté. Quant il virent la damoisele, si sont sailliz en piez
         et commencierent a joie faire. Li emperie[187]res, qui a ce estoit menez qui de riens
         qui onques li fust avenu ne li sovenoit fors que de sa mie, qui en tele maniere l’avoit
         pris, et dist li comptes qu’il avoit de li .i. grant damoisel a filz, qui avoit non
         Celidus aprés la mere. Et avoit .X. anz, si estoit moult sages de son temps, si que
         li peres l’amoit a merveilles et bien cuidoit qu’il n’eust plus d’enfanz que lui.
         Daphus, de l’autre part, qui tout en autele maniere estoit menez et atournez de Dyane,
         ravoit .I. filz d’icele, qui n’estoit mie mains souffisanz de biauté. Et cilz si [exponctué/début]i[exponctué/fin]
         n’avoit que .VIII. anz et avoit non Dyanor. Li dui compaignon avoient tant de leur
         aviaus qu’il leur sembloit que tout fust leur. Et li deables, qui grant pooir a, si
         les tenoit en tele maniere que bien en cuidoit avoir les ames et les cors. Diex, qui
         grant pooir a d’autre part, ot pitié des 
         .<span class="num">ii</span>.        
          preudeshommes, volt que il fussent delivrez et que li bons sergens et loiaus les
         peust delivrer du lien a l’anemi. Et il si fist, si comme vous orrez avant que je
         plus atende.
         311 C[lettrine2]elydoine et sa cousine, qui estoient a leur volenté, furent tant comme
         eles voudrent avec les 
         .<span class="num">ii</span>.        
          compaignons. Et quant il leur plut, si pristrent congié autressi comme eles souloient.
         Et quant elles fesoient ce, li dui compaignon demenoient trop grant duel et en estoient
         aussi dolenz comme se eles ne deussent jamais re[b]venir. Et ce faisoient eles pour
         eulz engignier. Et quant eles venoient ainssi a eulz, eles y estoient l’espasce d’un
         jour et d’une nuit, et a tele heure qu’eles vindrent la, a tele heure s’en voudrent
         partir. Et quant eles s’en furent parties, dont s’en vint li chevaliers a Clyodorus
         et le traist hors de la cage et li dist : « Sire, or est il temps et heure que je
         vous die que vous ferez. Je vous menrai jusques au lieu ou li emperieres est. Et il
         est la verité que il a .i. anel en doit, qui est de tele vertu que il li tolt son
         droit sens naturel et l’amene a ce que ma damoisele en face toute sa volenté. Veritez
         est que, tout n’eust il l’anel de quoi je vous compte, si l’a ele mené a ce que il
         ne li souvient de autre que de li. Si vous dirai que vous ferez. Je vous menrai au
         lieu ou il est, et irez a lui et li direz que ma damoisele vous envoie a lui pour
         parler d’une besoigne. Et il se levera maintenant et vous menra de autre part, comme
         cil qui jamais ne voudroit d’autre chose oïr parler. Et quant vous le tendrez en tel
         point, si savrez se je di verité. Et lors si le metrez a raison de ce que vous cuiderez
         que miex li doie souvenir. »
         312 <i><span class="c">Q</span></i>uant Clyodorus oÿ ce, si dist : « Certes, sire gent conseil a ci. » Donc le mena jusques
         a l’uis de la chambre et li dist qu’il alast avant. Et il si fist et salua l’empereour
         et sa compaignie. Il li respondirent as[c]sez quassement, comme ceulz qui touz estoient
         esbahis. Dont s’agenoilla Clyodorus devant l’empereour et li dist : « Sire, ma damoisele
         m’envoie a vous pour une besoigne que je vous veul dire a conseil. » Il fu moult liez,
         si est sus sailliz et le mena a une part et dist : « Que me mande ma chiere amie ?
         » « Ha ! sire, dist cilz, que estes vous devenuz ? Ne me congnoissiez vous mie ? »
         « Amis, dist il, je non. » Dont se nomma Clyodorus. Mais il fist tout en autele maniere
         comme se onques mais ne l’eust veu ne parlé a lui. « Amis, dist il, que me veult ore
         ma damoisele ? » Et dont li retraist avant Melsius, son pere, et commença a parler
         de Helcanus, son filz. Mais il n’en faisoit nul semblant, fors tant que il dist :
         « Veritez est, biaus amis, que il m’est aussi comme en vision que d’aucuns que tu
         me diz que je en ai oÿ parler, mais je ne t’en sai a dire autre chose nule. »
         313 <i><span class="c">Q</span></i>uant Clyodorus vit que autre chose il ne trairoit de l’empereour, si regarda et vit
         
         .<span class="num">ii</span>.        
          aniaus en ses mains, en l’une et en l’autre .i. autre. Dont fu moult esbahiz, car
         il ne sot auquel metre sa main. Dont li aida si Diex qu’il s’aerst a celi qui estoit
         en la main senestre. Lors le cuida maintenant avoir, mais si fort tenoit au doit que
         la char estoit entour creüe. Quant il vit ce, si ne le voult mie laissier, car il
         vit bien qu’il n’i recouverroit mie a sa volenté. Lors y mist les 
         .<span class="num">ii</span>.        
          [exponctué/début]i[exponctué/fin] mains et le traist si fort que [d] li emperieres
         n’ot pooir de ravoir sa main. Quant li emperieres vit ce, si cuida que cilz le vousist
         engignier et qu’il li vousist son anel tolir. Si hauca le pié destre, qu’il ot gros
         et quarré, si en feri Clyodorus .i. cop si grant que a poi que il ne le fist pasmer.
         Et a celui cop estordi il sa main si que li aniaus demoura el poing de Clyodorus.
         Dont l’eust li emperieres referu, quant Clyodorus s’escria : « Ha ! sire, ne ferez
         vostre bon ami Clyodorus ! »
         314 <i><span class="c">Q</span></i>uant li emperieres oÿ parler de Clyodorus et il ot l’anel hors de son doit, si retint
         son cop et vit Clyodorus et le congnut maintenant et ot son sens a lui. Et lors fu
         si esperduz qu’il ne sot qu’il li fu avenu et se rassist arriere et fu aussi comme
         sus le pasmer. Et quant Daphus et les puceles virent ce, si saillirent sus, et cuida
         Daphus que Clyodorus eust mal fait a l’empereour. Maintenant se leva et l’eust feru,
         quant li emperieres se leva et se mist entre deus et li dist : « Sire, souffrez vous
         tant que je aie parlé a lui ! » Dont fist li emperieres rasseoir Daphus et prist Clyodorus
         par la main et l’en a mené d’une part.
         315 <i><span class="c">Q</span></i>uant il s’entretindrent, dont ne fust chevalier el monde qui, tant eust grant cuer
         ne dur, qui grant pitié n’eust comment Clyodorus conjoissoit l’empereour et li emperieres
         lui. Et tant qu’en la fin conta Clyodorus a l’empereour tout, de chief en chief, comment
         il estoit avenu de ses enfans et de sa terre meismes. Quant il ot ce entendu, si [e]
         fist trop grant duel en son cuer. Mais en la fin loa il Dieu de ce qu’il li avoit
         consenti a avoir. Dont vint a son compaignon Daphus, dont il savoit bien que il estoit
         en autel point comme il avoit esté, et lors prist l’anel qu’il avoit en son doit et
         le mist hors. Quant Daphus se vit ainssi desnué de ce qui l’empiroit, si fu moult
         espoentez et dist : « Ha ! sire, ou ai je esté ? » « Amis, dist li emperieres, mais
         demandez moi ou nous sommes ! » Dont li conta li emperieres en tele maniere comme
         il avoient esté pris par les aniaus. Et Clyodorus leur compta tout l’afaire de ses
         enfans, comment il avoient esploitié, puis que il se parti du roy d’Espaigne. Et quant
         il orent ce oÿ, si virent bien qu’il avoient esté engignié par leur damoiseles. Dont
         prist chascuns garde en lui meismes comment il leur estoit. Si leur sembla, si comme
         veritez fu, que forment amoient leur dames et couvoitoient, aussi comme bon amant
         font leur bonnes amies, et que autressi fesoient eles eulz. [exponctué/début]i[exponctué/fin]
         Mais tout ce ne les pot tenir que il n’eussent volenté de partir d’eles. Et vous dirai
         que il firent a cele foiz.
         316 M[lettrine2]aintenant que il furent a leur volenté s’en vindrent au chevalier
         en qui garde il estoient et avoient esté grant piece, si l’ont mercié de ce qu’il
         avoit ainssi esploitié qu’il estoient delivré par lui et par Clyodorus. « Biaus seigneurs,
         dist il, or sachiez que je sui de vostre delivrance moult liez et dolenz de ce que
         [f] ainssi avez esté mené. Et sachiez que je sai vraiement que, se le chevalier qui
         vous a mis hors de prison ne fust preudom, touz y fussiez demorez tant comme a ma
         damoisele eust pleu. Mais puisqu’il est ainssi que vous estes delivrez, je vous pri
         que vous aiez merci de moi ou autrement il n’est riens de moi, jusques a tant que
         vous m’arez delivré. » « Sachiez, distrent il, que sanz nous n’arez vous garde. Mais
         faites nous avoir chevaus et armeures, si nous metrons au chemin, car encore doutons
         nous que, se nous estions aperceuz, que nous ne fussons detenuz. » « Comment, sire
         ! ce dist Daphus. Vous voulez vous partir de cest paÿs sanz parler a Celidoine ne
         sanz prendre congié a li ? » « Oïl, dist li emperieres, car je cuit que, se ele savoit
         que nous eussons pouoir de nous departir de li et de sa cousine, que ele ne le soufferroit
         mie. » « Par mon chief, dist il, ja n’en partirons sanz congié, et si ne trouverrons
         homme ne fame qui nous detiengne quant nous nous en voudrons partir. » « Je m’i acort
         bien, dist li emperieres, mes que il vous plaise. » « Oïl », dist il. Dont leur dist
         li chevaliers qui en garde les avoit euz qu’il n’avoient garde, mais qu’il se gardassent
         des aniaus. Il distrent que jamais ne d’eulz ne dautres n’en seroient deceuz. Lors
         les prist li emperieres et les froissa devant eulz et dist : « Par ceulz ici ne serons
         nous jamais deceuz ! » « Sire, dist li chevaliers, bien avez fait. Sachiez que je
         n’ai ceenz ne cheval ne armeu[188]re dont je vous peusse aidier a vostre volenté.
         » « Par mon chief, dist li emperieres, si nous en yrons tout a pié jusques au Chastel
         Mignot. » Dont dist [exponctué/début]i[exponctué/fin] Clyodorus qu’il avoit son cheval
         lessié pres de l’entree de la cisterne, « mais tel joie avoie eue quant je oÿ nouveles
         de vous que onques puis de mon cheval ne me souvint. » « Bien sai, ce dist li chevaliers,
         ou il est, car, si tost comme vous fustes ceenz venuz et je oi parlé a vous et je
         soi que vous queriez, vint mon varlet du Chastel Mignot, qui l’avoit trouvé en cele
         forest, et je pensai bien que ce estoit li vostres. Si li commandai a traire ceenz.
         »
         317 <i><span class="c">Q</span></i>uant Clyodorus oÿ ces nouveles, si fu moult joianz et dist a l’empereour : « Sire,
         li chevaus est bien souffisanz, si le prenez, se il vous plaist, jusques a tant que
         vous vendrez en lieu ou vous puissiez trouver chose qui vous plaise. » « Clyodorus,
         dist li emperieres, je vous dirai que vous ferez : vous en yrez vostre chemin, car
         je veul que tout mi bon ami soient essaié a ceste foiz a mon besoing, et direz au
         roy d’Arragon que il face aide a son bon neveu Helcanus, si comme il meismes li mande,
         car bien sachiez que je serai en Grece le plus prochainement que je porrai et ne me
         ferai mie cougnoistre de ci a tant que je sarai qui me sera amis a cest besoing. »
         « Sire, dist il, je ferai vostre volenté, car pour el ne sui je ci envoiez fors que
         je puisse faire vostre volenté et chose qui vous plaise et a vostre filz. » « Par
         Dieu, dist li emperieres, preu y avrez se je vif lon[b]guement. »
         318 D[lettrine2]ont li desfendi que pour riens il ne deist que il l’eust trouvé jusques
         a tant que il meismes se feroit congnoistre. Dont dist Clyodorus que non feroit il.
         Dont s’est a cele heure aprestés et s’est garniz de ses armes et se mist hors de leenz
         a cele heure. Et quant il fu issus, si fu moult matin, et li fu son cheval apresté,
         et prist congié a l’empereour et a sa compaignie, et puis li moustrerent le chemin
         que il devoit tenir, et il les commanda a Dieu et ne fina de chevauchier tant que
         il aproucha le chastel a la pucele et sot bien que ce estoit celui que li hermites
         li avoit enseignié. Si le prisa trop dedenz son cuer et dist que onques mais si riche
         n’avoit veu. Il passa par devant la porte, mais onques dedenz ne se voult metre, ainz
         s’en passa outre et ne fina onques celui jor ne l’endemain et ala tant par ses journees
         l’un jour plus et l’autre mains tant que il s’embati en la terre au roy d’Arragon.
         Et quant il fu el paÿs, si entendi et sot que il assembloit ses olz (sic) pour faire
         a Pelyarmenus secours et aide.
         319 <i><span class="c">Q</span></i>uant il oÿ ceste nouvele, si fu moult yriez. Il s’apensa que pour ce ne lesseroit
         il mie la besoingne son seigneur a faire, dont esgarda que il feroit. Si efforca son
         erre et ne fina, si vint a .I. sien chastel la ou li rois estoit. Et le chastel avoit
         a non au temps de lors Gomer. Il se mist a hostel et puis ala parler au roy. Quant
         il fu devant lui, si le salua moult devotement et li mist unes [c] lectres en la main,
         que Helcanus li enveoit. Quant il ot la lectre leue, si li enquist en quel point il
         avoit lessié Helcanus quant il se departi de lui, et Clyodorus li en dist la verité.
         Et quant il le sot, si respondi tout apertement : « Ce tout aussi comme il l’avoit
         aidié envers le roy d’Espaigne quant il besoing en ot, tout ainssi li aideroit il
         en lieu et en temps. » « Sire, dist Clyodorus, je croi, se vous l’en eussiez requis
         ou point que il fait vous, je ne cuit pas (sic) que il vous eust failli que il ne
         vous eust aidié. » « Ce puet estre, dist li rois, mais je t’asseure que de moi ne
         de homme que je aie il n’avra confort ne aide, ainz serai contre lui de quanque je
         porrai, jusques a tant que je avrai parlé a mon neveu Cassidorus. Je ne sai se il
         est en vie. » « Sire, dist il, je cuit que, se il fust en present, que tiex li aidast
         qui ore se paine de lui grever. » « Bien puet estre », dist li rois. Dont ne voult
         prendre Clyodorus congié a lui quant il li dist que il demorroit tant que il averoit
         oÿ nouveles de l’empereour, fussent laides ou beles. Quant Clyodorus oÿ ce, si fu
         touz esbahiz et dist : « Sire, poi avez de moi a faire, car je sui uns povres chevaliers.
         » « Bien sai, dist il, qui tu es. Tu as esté moult contraires a Pelyarmenus, mon neveu.
         Mais je croi que de ceste chose ne li seras jamais plus contraires. » Dont le fist
         prendre et le fist metre en forte prison et horrible. Ci me couvient de lui laissier
         et revenir a l’empereour. Et veul dire en tele maniere et en tele guise comme Clyodorus
         le laissa dedenz la cisterne. [d]
         [rubrique/début]Comment li emperieres se parti de la cisterne et s’en ala tout a pié
         au Chastel Mignot. [rubrique/fin]
         320 C[lettrine7]i endroit dit li comptes que, quant li emperieres et Daphus se furent
         partiz de la cisterne dont devant est dit, il se pristrent a aler tout a pié par la
         forest, eulz et leur compaignons, et errerent tant que il vindrent a heure de nonne
         au Chastel Mignot. Quant il vindrent a la porte, si les choisi li portiers et fu touz
         esbahiz. Il monterent amont la ou il avoient autrefoiz esté. Il alerent es chambres
         ou Celidoine et Dyane estoient, o eles grant plenté de puceles et de chevaliers. Et
         quant eles virent l’empereour et sa compaignie, si furent toutes esbahies. Meismes
         Celidoine et sa cousine, quant eles les virent, chaÿrent pasmees. Dont sailli chascuns
         a la seue, et les releverent moult amiablement.
         321 <i><span class="c">Q</span></i>uant eles furent levees de pasmoisons, si geterent grans criz et distrent : « Lasses,
         or avons nous tout perdu quanque nous avons [e] fait ! » « Comment, distrent il, damoiseles,
         avez vous [exponctué/début]i[exponctué/fin] tout perdu ? Dites le nous ! » « Ha !
         biaus seigneurs, dist Celidoine, nous avons mis du tout nos cuers en vous. Or veons
         bien que du tout vous avons perduz. » « Comment, dist li emperieres, nous avez vous
         perduz ? » « Pour ce que nous ne gardons la prison ou vous nous aviez mis. » « Ha
         ! sire, dist ele, pour Dieu merci. Pour ce que je savoie bien que je vous perdroie,
         avant que je ne vousisse, vous avoie je mis la pour mon bien. Mais or voi je bien
         que je en sui deceue, et est ma force et mon pooir seu. » « Damoisele, dist il, Diex,
         qui est touz puissanz et vrais justisierres, m’a geté du lien ou j’estoie aussi comme
         par miracle. Et sachiez que, quant vous en sarez la verité, que vous en serez tot
         a vostre pais. » Dont li conta que Diex li avoit fait savoir, aussi comme par miracle,
         que li empires de Costentinnoble estoit saisiz d’un desloial qui droit n’i avoit.
         « Ha ! sire, dist ele, ce savoie je bien. Mais dire ne le vous vouloie, car je savoie
         bien que, de quele heure que vous departirez de moi, que jamais ne vous verrai. »
         322 <i><span class="c">Q</span></i>uant li emperieres oÿ ce, si li atendria li cuers et dist : « Damoisele, que savez
         vous ? » « Sire, dist ele, bien le sai. » Et vindrent les lermes aus iex a l’empereour
         et dist : « Damoisele, ce ne cuit je mie, ainz soiez en pais vous et vostre cousi[f]ne,
         car faire le couvient. » « Ha ! sire, dist ele, onques mais damoisele ne fu si menee
         pour le cors d’un estrange chevalier, comme je sui por vous. » « Avoi, damoisele,
         vous sui je donc estranges ? » « Certes, sire, voirement, le me serez vous d’ore en
         avant, quant du tout sui a vous donnee et vous me voulez lessier. » Et lors recommença
         son duel, tant qu’il ne fust hom, tant fust durs, qui pitié n’en deust avoir. Et quant
         eles orent leur duel demené si longuement comme eles voudrent, si les apaisierent
         li dui compaignon au miex que il porent.
         323 <i><span class="c">Q</span></i>ue vous feroie je lonc compte ? Tant ala leur affaires que bien virent les damoiseles
         qu’il se departiroient d’eles et que retenir ne les porroient. Dont pristrent leur
         
         .<span class="num">ii</span>.        
          filz, que eles avoient d’eulz, et les entroduistrent a ce qu’il vindrent a leur peres.
         Et dist chascuns : « Biaus peres, je vous pri de ma mere et de moi que, de quele heure
         que vous le porrez faire, que vous revenez a eles et a nous. » Dont n’i ot nul qui
         ne l’eust en couvenant. Et distrent que de ce estoient il tout prest. Il atornerent
         leur voie en tele maniere qu’il pristrent chevaliers avec eulz, qui moult estoient
         preudomme et loial, et de l’avoir enporterent il a leur volenté.
         324 A[lettrine2]prés ce que celes se furent cessees du tres grant duel faire, dont
         grans anuiz seroit du raconter, cil monterent es chevaus et pendirent leur escus a
         leur [189] coulz et pristrent en leur poins leur fors glaives. Et en tele [exponctué/début]i[exponctué/fin]
         maniere se mistrent au chemin si sousfisaument que nule gent le pooient miex faire.
         Il traverserent Espaigne et tout le paÿs et se mistrent en Gascoigne et en Poitou
         et parmi Normendie. Aprés vindrent en Flandres ou il avoit .i. gentil conte qui Robers
         avoit a non. Li emperieres, qui tele gent menoit comme je vous ai conté, s’embati
         en .I. chastel qui Cassel avoit a non. Quant cil de cele vile orent choisi cele gent,
         si furent esbahi comme cil qui nul mal ne leur vouloient. Si [exponctué/début]i[exponctué/fin]
         clostrent leur portes. Et .I. chevalier vint a l’empereor et li conta comme cil de
         la vile avoient leur portes closes et estoient touz fervestuz et armez et ne savoient
         a quoi il beoient. Li emperieres leur dist que, puisqu’il estoient armez, que aussi
         le fussent. Il avint de ce grant destourbier, car cil de la ville, qui fol et outrageus
         estoient, s’embatirent entr’eulz autrement qu’il ne deussent, pour savoir qui il estoient
         et que il queroient. Dont y ot l’un deulz qui fu laidengiez, avant que il le seussent.
         Lors crierent cil du chastel : « A la mort ! » Et quant il orent ce, si se mistrent
         a desfense, comme cil qui doutoient leur vies. Et avec tout ce estoient il en fors
         hostiex. La leur livrerent [exponctué/début]i[exponctué/fin] cil de la ville si fort
         assaut que li emperieres dist a lui meismes que onques mais n’avoient veu genz qui
         plus s’abandonnassent a faire leur volenté, comme ceulz faisoient. Et pour ce en y
         ot il moult [b] d’occis et d’afolez, car il avoient trouvez les hostiex garniz de
         pierres, qu’il leur gitoient, par testes, par braz et par piez. Et quant cil virent
         que poi y porent faire, si se traistrent arriere et commanderent le feu a aporter.
         Quant il oïrent ce, si furent a grant meschief. Meismes li emperieres se mist avant
         et leur dist que, pour Dieu, il eussent merci d’eulz, car il ne leur vouloient se
         touz biens non. « Par Dieu, distrent il, touz y morrez, ou vous vous rendrez a faire
         vostre volenté du tot ! » « Biaus seigneurs, dist il, [exponctué/début]i[exponctué/fin]
         mais a la volenté du Seigneur de la terre ! » « Ne vous vaut, distrent il. Il couvient
         que ce soit a la nostre. » Quant li emperieres oÿ ce, si fu a trop grant meschief
         et pensa que leur merci n’estoit p-pas (sic) couvenable a eulz. Si orent conseil que
         miex amoient a honneur mourir que a honte vivre ne que ja ne se rendroient, fors a
         la volenté du Seigneur. Et cil li distrent que la leur volenté seroit avant et a leur
         Seigneur aprés.
         325 <i><span class="c">Q</span></i>uant Daphus leur oÿ si orgueilleuses paroles dire, il leur cria en haut, comme homs
         plains de tres grans courrouz : « Filz a putain, vilain enragié, or faites du piz
         que vous porrez, car touz serez detrenchiez, avant que en vos mains nous metons !
         » Quant cil qui enragié estoient oïrent ce, si bouterent le feu es celiers pour eulz
         estaindre. Quant Daphus vit ce, si dist a l’empereour : « Sire, la hors nous couvient
         issir. » « Certes, [c] dist il, veritez est. Et je meismes istrai li premiers. » «
         Ja, par Dieu, dist Daphus, ceste honte ne me sera reprouchiee en lieu ou je soie.
         » Dont sailli avant, tout aussi comme chevaliers le pot miex faire, sanz ce que el
         cheval n’estoit pas. Adont fist .I. huis ouvrir, qui estoit de fer, et issi hors sa
         targe sus son hyaume et l’espee en la main. Mais avant que il fust hors, le ferirent
         pluseurs, si que, se il n’eust esté plus puissanz que .I. autre hom, il eust esté
         aterrez et occis. Mais cil dont on doit bien tenir conte ne fu point esbahiz, ainz
         feroit de si grant vertu entour lui que il n’en consuivoit nul que maintenant ne fust
         a mort livrez. Li emperieres meismes ne fu mie li desreniers, ainz se mist aprés Daphus
         et li fist moult grant aide, car, si comme l’ystoire dit, en petit d’eure firent .I.
         part si grant entour eulz que bien le pot on veoir. Et il furent suiviz de leur compaignons
         en tele maniere que mal fust de nul de ceulz de la ville qui les osasent atendre a
         cop se ne furent aucun qui leur rendirent estal, qui trop estoient hardi et fier.
         Mais leur cops leur firent tel chose emprendre dont a touzjors furent aservi et mis
         a mort. 
         326 <i><span class="c">Q</span></i>uant il virent qu’il feroient d’eulz aussi comme a leur volenté, si commanda li emperieres
         que il se retraisissent tant qu’il eust parlé a eulz, et il si firent. Dont leur dist
         : « Biaus seigneurs, porrons nous a vous parler et avoir nule raison de vous ? » Adont
         se mist avant le prevost et dist : « Biaus sire, comment que [d] vous soiez hardiz
         du desfendre, ne puis je veoir que a merci ne vous couviengne venir, car trop est
         li paÿs fiers et orgueilleus. Si vous dirai que vous ferez. Rendez vous a la volenté
         du conte. Et il est si p-preudom (sic) que il vous fera volentiers raison. » « Sire,
         dist li emperieres, volentiers le ferons, en tele maniere que vous nous bailliez lieu
         souffisant par quoi nous n’aions garde de nos cors tant que la verité soit seüe de
         nous et de vous. » « Par Dieu, dist il, je m’i acorde volentiers. » Lors leur livra
         la forte tour du chastel, et il se mistrent dedenz eulz et les leur.
         327 <i><span class="c">Q</span></i>uant il se furent ainssi apaisié, li prevoz meismes, qui auques savoit le tort de
         ceulz de la ville, se mist a la voie et vint a Gant, ou li contes estoit, et li conta
         cest affaire. Et dist que pas ne savoit quele gent ce estoient qui embatu s’estoient
         en Cassel. Et pour la doutance qu’il orent du duc de Normendie, il voudrent savoir
         qui il estoient. « Et ala en tele maniere que nostre gent se mella a la leur. Et y
         avons de nos gens mors plus de .C. » « Et quans des leur ? dist li cuens. » « Sire,
         sachiez que des leur je ne cuit qu’il y ait nul occis, mais des navrez en y a il d’aucuns,
         par aventure. »
         328 <i><span class="c">Q</span></i>uant li contes oÿ ce, si ot la plus grande merveille que il eust onques mais jour
         de sa vie et dist : « Jamais ne me creez, se vous [exponctué/début]i[exponctué/fin]
         n’estes mauvais, vilains et faus. Et je les tieng touz pour preudommes. Or me dites
         et quans sont il. » « Sire, dist il, [e] il ne sont mie plus de .vi[exposant/début]xx[exposant/fin].,
         que chevaliers que escuiers. » « Par foi, dist li cuens, merveilles oi. Et en quel
         point les avez vous lessiez ? » « Sire, dist il, je leur ai la tour du chastel livree,
         de ci a tant que vous les avrez veuz. » « Et comment, dist li cuens, se sont il rendu
         a mon esgart ? » « Sire, dist il, oïl. » « Par foy, dist li cuens, et je moult volentiers
         leur rendrai leur raison. » Dont prist li cuens sa voie a aler a Cassel. Et quant
         il vint en la ville, si ne volt lessier que il ne venist la ou li emperieres estoit,
         o lui .X. chevaliers sanz plus, sanz autre compaignie. Si s’apresta li emperieres
         et Daphus de venir encontre lui. Et quant li emperieres les vit, si ne les volt mie
         saluer, ainz dist : « Biaus seigneurs, quiex gens estes vous qui en tele maniere estes
         entrez en ma terre et mes hommes avez occis ? » « Sire, dist li emperieres, nous sommes
         de divers paÿs. Et vous dirai qui nous sommes, car mestier est que vous voirement
         le sachiez. »
         329 « V[lettrine2]eritez est que, en quel point que je soie, je sui li emperieres
         de Costentinnoble. Et cilz chevaliers, qui ci est delez moi, si est freres Fremor
         du Chastel Maraga. Et cil autre si sont tuit a nous. Ore est ainssi avenu que je me
         parti pieça de mon empire et m’en alai en Espaigne, ou j’ai depuis conversé. Si me
         sont nouveles venues que ma terre est en mauvés point, si que je metroie volentiers
         a droit les choses, se je pooie. Mais li borgois de cest cha[f]stel nous ont assailliz
         et nous eussent mis a mort, se nous ne fussons gent qui nous fussons desfendus. Et
         si ne savons la raison pourquoi. Si vous prions, biau sire, comme au Seigneur de la
         terre, que vous de ceste chose sachiez la verité, car nous du tout en sommes mis en
         vous. Si en faites pour nous ce que vous voudriez que nous feissons pour vous, se
         il estoit ainssi que seur nous vous fussiez embatuz. »
         330 <i><span class="c">Q</span></i>uant li cuens ot entendu l’empereour, si fu trop esbahiz, car de lui avoit il oÿ parler
         par pluseurs foiz. Et estoit l’omme du monde que il couvoitoit plus a veoir. Si ne
         sot que faire, de lui embracier et faire feste. Dont s’apensa que il bien recouverroit,
         mes que il avant seust la verité de la discorde de lui et de ses borjois. Si respondi
         en tele maniere : « Sire, se vous estes celui que vous dites et il est ainssi que
         vous ne soiés courpables du mesfait que mes bourgois dient, si puissiez vous estre
         aussi bienvenu en ma terre, comme tuit li homme ne que tuit li prince que je au[exponctué/début]i[exponctué/fin]jourdui
         congnoisse et de qui je oïsse onques parler. » « Sire, dist il, mout granz merciz.
         » « Or sachiez, biau sire, dist li cuens, que dont le me ferez vous estable, ainçois
         que vous de moi vous departez. » « Certes, sire, vous dites verité. » « Sachiez, dist
         li cuens, se il est ainssi comme vous dites, et que vous soiez trouvez en vostre droit,
         il le comparront [190] chier et feront du tout a vostre commandement, avant que li
         plais departe. Et me dites premierement la verité de ceste discorde et je vous en
         croirai en partie. » « Certes, dist li emperieres, et je moult volentiers vous en
         dirai la verité et tout ce que je en sai. »
         331 « V[lettrine2]eritez est que nous en cest chastel nous embatismes, en tele maniere
         que nous avons fait e‹...›[m] pluseurs, depuis que nous nous partismes d’Espaigne.
         Quant nous en ceste ville fumes venuz et nous nous cuidames aaisier, si nous vindrent
         nouveles que li bourgois de ceste ville avoient fait les portes clorre et s’armoient
         par le chastel. Nous, qui ne seusmes leur pensees, nous meismes en armes. Dont s’embatirent
         aucuns de ceste ville seur nous, autrement qu’il ne durent, et se pristrent a nous
         et commença le hustin en tele maniere que il crierent : « A la mort ! » Et nous ne
         nous vousimes mie faire occirre ne ne le souffrimes, ainçois nous meismes a desfense.
         Si en y a eu occis, je ne sai quans. Et dont distrent il que nous nous rendissons
         a leur volenté. Nous deismes que a leur volenté ne seroit il ja, mais a la volenté
         de leur seigneur. Il distrent que dont ne nous recevroient il mie. Et lors nous [exponctué/début]i[exponctué/fin]
         voudrent ardoir en nos hostiex. Et quant nous veismes ce, si issimes hors contre eulz,
         tant qu’en la fin nous reçurent a vostre volenté. Or [b] faites de nous ce que vous
         savez que droiz est, car autrement n’est il avenu que je vous ai dit. Et s’il estoit
         nulz qui vousist dire qu’il alast autrement, je seroie celui qui estable le feroie
         contre touz hommes, se je n’avoie qui le vousist faire pour moi. »
         332 <i><span class="c">Q</span></i>uant li cuens oÿ l’empereour, si le crut assez, car il le savoit creable et ceulz
         du chastel fel et outrageus. Dont li dist : « Sire, bien vous croi de quanque vous
         avez dit que ce soit la verité. » Lors fist apeler le prevost et ceulz qui plus en
         firent a croire. Et ala la chose en tel maniere que li bourgois en furent trouvé en
         leur tort. Li cuens, qui estoit droituriers et chevaliers esleuz, fist autant faire
         a l’empereour de ceste chose que il meismes eust voulu que on eust fait pour lui.
         Se il fust en son point. Aprés li cuens meismes li fist si tres grant feste que onques
         a nul jour li emperieres n’avoit eu si grant honneur d’omme. Et quant ce vint au departir,
         li cuens li dist que de .vii[exposant/début]m[exposant/fin]. armeures de fer il li
         feroit aide, pour son droit maintenir. Et il meismes seroit ou premier chief, car
         moult estoit joians, quant il li pooit avoir mestier. Quant li emperieres oÿ ce, si
         fu moult liez, si que il meismes l’en voult aler au pié. Et li [exponctué/début]i[exponctué/fin]
         cuens se hasta et dist : « Sire, ce n’avendra ja, se Diex plest. » Dont li dist li
         emperieres : « Ha ! sire cuens, puisque la vostre franchise s’esmuet a faire tel secours
         a moi, je vous [c] dirai comment il sera. Je ne me veul mie faire connoistre en Grece
         quant je y vendrai, ainz veul mes bons amis esprouver, meismes ceulz qui mout ame
         en ma vie, comment il se prouveront envers moi et aprés ma mort de ceulz a maintenir
         leur droit qui mes propres hoirs doivent estre et sont. Si sera ainssi que cels que
         j’ai avec moi et je serons du tout a vostre bataille, por faire du tout a vostre commandement.
         » « Certes, sire, dist li contes, bien me doit ceste chose plaire, car or sai je bien
         que par vostre p-prouesce (sic) porrai je grant honneur acquerre. » Ainssi fu li conseuls
         du tout atournez. Et fist li cuens de Flandres cest avantage a l’empereour. Dont manda
         partout ses bons amis et commanda a aucuns tant qu’il mist bien ensemble .vii[exposant/début]m[exposant/fin].,
         que chevaliers que sergens, qui touz estoient plains de tres grant prouesce, car,
         si comme je truis es anciennes hystoires, a celui temps estoient Flamens les meilleurs
         sergenz du monde. Dont se mist li cuens a la voie, o lui ses genz. Si me veul ore
         d’eulz taire, jusques a tant qu’il en sera mestiers de parler, et veul retourner a
         ceulz que je laissai devant le Chastel de Laomedon.
         [rubrique/début]Comment Borleuz et li autre baron furent a grant meschief de ce que
         il ne sorent que Helcanus estoit devenus, si comme vous avez devant oÿ.[rubrique/fin]
         [d]
         333 C[lettrine7]i endroit dit li compte que, quant Borleuz et li autre baron qui devant
         Laomedon estoient virent le meschief qui avenu leur estoit, si furent moult dolent
         de leur chevetaigne, qu’il avoient ainssi perdu par la traïson dont je vous ai devant
         parlé. Myrrus, qui le plus s’en faisoit dolent, vint .I. jour. au duc de Lembourt
         et dist : « Sire, je ne porroie croire que Helcanus ne fust pris et retenuz par traÿson
         que Karus li dux de Nise ait porchaciee, car tout aussi pourchaça son pere que l’empereour
         Cassidorus fu trays par lui de la bonne empereriz de Galylee. Et sachiez que se vous
         le me vouliez consentir, je le reteroie du fait et l’en rendroie courpable. »
         334 <i><span class="c">Q</span></i>uant Borleuz oÿ ce, si dist : « Sire, pour Dieu merci, sachiez que je ne croirai ja
         que ce ait il fait, ainz en est plus yriez en partie que vous et moi ne soions, si
         comme il apert bien, car a touz les assaus et a toutes les chevauchiees il est [e]
         li premiers et qui plus nous aide au grant besoing. » « Certes, dist il, c’est veritez.
         Mes ainssi le me dit mon cuer, qui en est a moult grant meschief. » « Sire, dist il,
         or vous souffrez, car li cuers me dist que nous en vendrons du tout au dessus. » «
         Sire, ce dist Myrrus, voire. Mais trop estoit Helcanus plains de tres grant prouesce.
         Et ja mar en douterez, se Dorus ne vient encore a greigneur perfection de prouesce
         que Helcanus a m’entente, car il n’a encore mie plus de .xii. anz et si ne me fine
         de prier que je le face faire chevalier, si que, par mon chief, il le couvendra haster,
         quant mestiers en est. Et avecques tout ce, je ne vi onques si fort ne si puissant
         comme il est de son temps. » « Certes, ce dist li dux, c’est trop grant peril de donner
         a si joene enfant l’ordre de chevalerie, car quant ce vient aus coups donner, il s’en
         esvertuent si aigrement que volentiers s’en desrompent. Et va leur force a noient.
         » Et en ce que il tenoient leur plait de ceste chose, atant vint .I. message a eulz,
         qui leur dist : « Seigneurs, soiez sus vostre garde, car Pelyarmenus a cueilli grant
         gent et cuide bien le siege lever de devant Laomedon. » « Comment, dist li dus, le
         pués tu savoir ? » « Sire, dist il, je parti de lui n’a pas .III. semaines. » « Et
         combien cuides tu qu’il ait mis de gent ensemble ? » « Sire, [exponctué/début]i[exponctué/fin]
         dist il, ce ne porroie je savoir. Mais je sai bien [f] que tant en amenra que bien
         vous cuide metre [exponctué/début]i[exponctué/fin] au dessouz. » « Ja Diex, ce distrent
         il, ne li en doinst pouoir du faire. »
         335 <i><span class="c">Q</span></i>uant li dus ot ce entendu, si mist touz les princes de sa partie ensemble. Et sorent
         tout vraiement cest affaire. Dont s’appareillierent au miex qu’il porent et s’afichierent
         moult d’eulz desfendre. Dorus, qui cuer avoit grant, oÿ dire ceste chose. Si mist
         le duc a raison, selonc son sens, de ce que il pot, si dist : « Sire, veritez est
         que vous m’avez ci fait venir, pour la traïson de ce que Helcanus, mon frere, est
         pris et traÿz de celui qui me cuida faire morir. Dont je veul que vous sachiez que,
         se vous ne faites la moie requeste, je me ferai occirre et detrenchier, avant que
         je a ceste assemblee ne fiere comme chevaliers. Et sachiez que, se je le sui par vostre
         gré, que li autre n’en vaudront ja pis de leur hardement. » Et quant li dux l’entendi,
         si ot moult grant pitié de l’enfant et li respondi : « Biaus filz, je n’en feroie
         riens sanz Japhus, vostre cousin, et les autres, qui aussi bien ont empris l’afaire
         comme j’ai. » « Sire, dist il, et je touz a une voiz les emprierai. » Dont fist mander
         chascun par non et leur fist ceste requeste. Et quant il entendirent Dorus, si orent
         moult grant pitié de lui. Et poi en y ot a qui les lermes ne soient venues [191] aus
         iex et regarderent li uns l’autre. Dont parla li dux de Nise et dist : « Biaus seigneurs,
         pour Dieu, je parlerai volentiers, mes que ce soit le gré de chascun. » Il respondirent
         tuit que bien s’i acordoient et que il en deist son aviz. Il les mist a conseil et
         dist : « Moult aroie grant doute de tel enfant, se il estoit chevalier, que trop ne
         s’abandonnast, par quoi nous fussiens (sic) plus iriez que joiant. » « Sire, ce dist
         le duc de Lembourc, je ne douteroie autre chose. » Et aussi distrent tuit li autre.
         Quant il orent touz dit leur diz, Myrrus parla et dist : « Biaus seigneurs, je sai
         tant de l’enfant qu’il se fera avant honnir et occirre que toute sa volenté ne soit
         acomplie. » Dont le firent apeler et li distrent choses qui l’en deussent destourner.
         Mais onques de sa volenté ne le porent oster que il ne le couvenist adouber, et fu
         avec le filz au duc de Lembourc chevalier. Pour la raison de Dorus qui moult fu joianz
         de ceste chose, lors y ot grant joie et grant feste. Et en vint la nouvele a Pelyarmenus,
         son frere, que Dorus estoit fais chevaliers et que il estoit devant Laomedon. Quant
         il entendi ce, si cuida que ce fust truffle, car il cuidoit qu’il fust pieça mors,
         si comme il est dit devant. Lors dist : « Me cuident bien cil traïteur tolir ma terre,
         qui [exponctué/début]i[exponctué/fin] me veulent faire entendant, et a ceulz de cest
         empire, que Dorus vit, qui est mors passe a .X. anz. Et ont .I. autre mis en son lieu
         et veulent dire que ce est il. » Lors jura, par [b] celui Seigneur qui le fist naistre,
         que il avant y morroit que touz ne les meist au dessouz. Lors commença sa gent a haster
         et mist .XL. mille armeures de fer ensemble. Si s’achemina vers Laomedon et manda
         a Clerus le jour que il devoit estre devant son chastel et que, quant il seroit assemblez
         aus Frisons et aus Alemans, que il issist hors a tout ce de gent que il avoit, pour
         eulz miex envaïr.
         336 E[lettrine2]n tele maniere s’entraprochierent les 
         .<span class="num">ii</span>.        
          os (sic). Et sorent bien l’une partie et l’autre que a grant bataille il ne pooient
         faillir. La partie Dorus se mistrent ensemble et moult se conforterent de ce qu’il
         avoient a ffaire. Lors deviserent leur batailles, et volt avoir le duc de Nise la
         premiere, Myrrus la seconde, Japhus la tierce et Borleus la quarte. En cele seroit
         Dorus, car moult en estoit li dux soigneus. Pelyarmenus ravoit d’autre part sa gent
         moult richement ordenee et ravoit .IIII. batailles, en chascune .x[exposant/début]m[exposant/fin].
         hommes et ot chascune son vrai seigneur. Ne il n’avoient volenté que de morir, avant
         que il ne sormontassent leur seigneur et leur anemis. Que vous yroie je aloingnant
         le conte ? Tant chevauchierent que il aprochierent Laomedon de demie lu-iue (sic).
         Et sot l’autre partie leur venue. Il fu tart et chascune partie sot que a l’endemain
         il devoient avoir la bataille. Dont vint Borleuz a Dorus et li dist : « Sire, demain
         au matin, veul je [c] que vous soiez appareilliez des barons deprier que il soient
         preudomme, ce que je cuit que il soient, et que pour Dieu il aient pitié de vous a
         cest besoing, car je cuit que demain, dedenz ceste heure, savrons nous la fin de nostre
         victoire. » « Sire, dist il, volentiers en ferai mon pooir. » Dont fu l’ost guetiee
         cele nuit, a .x[exposant/début]m[exposant/fin]. haubers.
         337 <i><span class="c">Q</span></i>uant ce vint a la journee si furent tout apresté, et li grant seigneur apresté et
         assemblé. Dorus, qui du duc estoit endoctrinez, vint a lui et aus barons, et fu de
         ses armes garniz, comme chevalier dut estre. Les chevaliers le virent de si grant
         biauté et de si plaisant contenance que il le prisierent communement. Et en ce se
         mist a genouz devant eulz et joinst ses mains moult devotement et dist, si que touz
         le porent bien oïr : « Biaus seigneurs, qui ci estes assemblez pour soustenir le droit
         contre le tort, et de vos propres volentez vous y estes adonnez sanz nule force, que
         nulz de vous en eust onques autre que franchise et gentillesce qui vous muet, que
         le droit Helcanus, mon frere, qui de vous est partiz autrement que bel ne vous soit,
         veulliez soustenir. Je vous en pri, pour celui qui premierement fist homme et enseigna
         le bien et le mal desfendi a faire, que vous aujourd’ui me veulliez aidier le mien
         frere a requerre en tele maniere que celui qui sus nous vient, qui mon frere et le
         sien deust estre, puissons metre a droit et a merci, en [unclear/reason=effacé/début]???[unclear/reason=effacé/fin]
         maniere que il se repente de l’emprise qu’il [d] a faite, car je meismes, que vous
         tenez a chief de ceste chose, vous met du tout l’empire en vostre main, en cel (sic)
         maniere que, puis cest jour en avant, en puissiez faire vostre plaine volenté. »
         338 <i><span class="c">Q</span></i>uant li damoisiaus ot ce dit, si s’estendi adenz, devant eulz, a la pure terre. Et
         li baron en lermes et en plors l’en leverent. Et distrent touz a une voiz que de ce
         estoient il touz priez. Or leur aidast Diex, en qui garde il se metoient ! A ce mot
         fu dit a chascun qu’il se tournassent a leur bataille, et il si firent. Meismement
         li dux de Nise, qui la premiere devoit avoir, vint a la seue ou il ot .vii[exposant/début]m[exposant/fin].,
         que chevaliers que sergenz, touz couvers de fer. Il les mist touz ensemble et leur
         commanda a touz qu’il fussent preudomme. Il respondirent moult apertement que il en
         eulz se pooit bien fier. Et aussi distrent tout li autre. Adont commencierent a chevauchier,
         et trompes et buisines a sonner et cors a tentir, si que bien les pot oïr l’averse
         partie et touz ceulz qui la estoient, si que trop estoit fiere chose a oïr. Dont chevauchierent
         les uns contre les autres, si qu’en assez poi d’eure s’entrevirent. Li dux de Nise,
         qui forment desirroit la bataille, chevaucha tant, lui et sa gent, que il vit l’ost
         Pelyarmenus. Dont les commença moult a aprochier. Et cilz qui d’autre part venoit
         estoit cuens de Vaspre et avoit non Dubius. Cilz estoit tiex chevaliers que en tout
         l’empire on ne savoit son pareil.
         339 <i><span class="c">Q</span></i>uant cil s’entraprochierent et ce vint aus [e] cops donner, Karus se mist aussi comme
         a la fuite. Et commença le soleil a sormon[unclear/reason=effacé/début]t[unclear/reason=effacé/fin]er
         et se mist en la veue de ceulz. Adont retornerent et se ferirent en eulz tant aigrement
         que on le pot bien veoir, car, si comme je truis lisant, puis je dire que mal li fust
         avenu, quant Myrrus le secorut souffisaument, qui moult estoit plains de grant chevalerie.
         Qui dont veist les uns sus les autres ferir, bien peust dire que poi prisoient [e/aprèsenluminure]
         li uns l’autre. En moult poi d’eure fust li cuens desconfiz. Quant leur seconde bataille
         vit ce, si leur fu moult tost preste. Et se ferirent seur le duc tant aigrement comme
         il plus porent. Et quant li dux vit ce, si ralia sa gent et se feri en la presse,
         aussi comme fait li lous entre les oeilles. La se contint Karus, a loi d’omme, esforcieement,
         car si bien s’i aidoit que poi en y avoit nulz qui ses cops ne redoutassent trop durement.
         Et sanz faille ce [exponctué/début]i[exponctué/fin] n’estoit pas de merveille, car
         moult se penoit de sormonter ses anemis. Nus ne doutoit [f] leur anemis ne leur vies,
         car tant aigrement requeroient li uns l’autre que granz anuiz seroit du ramentevoir
         et mençonge sembleroit du dire, car trop estoient fort et hardi et viguereus, et de
         l’une partie et de l’autre merveilleusement. Et mout se penoient chascuns et esforçoient,
         de tout leur pooir, de sormonter leur anemis.
         [rubrique/début]Comment Mirrus abati Dubius de cop de lance.[rubrique/fin]
         340 C[lettrine7]i endroit dit li comptes, qui ne se puet taire, que [exponctué/début]i[exponctué/fin]
         Myrrus encontra Dubius en son venir. Et vint a lui de tele vertu que, vousist ou non,
         l’abati du cheval a terre et l’eust tot pourfendu, se ne fust l’armeure, qui moult
         li ot grant mestier. Aprés celui cop en feri maint autre. Dont il ne failli mie que
         maint n’en occeist. Dubius, qui le pesant cop ot receu, se releva et se mist ou cheval
         [192] moult apertement. Et sachiez que lors fist il plus de chevalerie qu’il n’avoit
         en tout le jour fait, car du courrous que il ot en mist il maint a mort, dont je ne
         sai mie les nons.
         341 A[lettrine2]inssi enforça la bataille et commença li criz a merveilles granz.
         Que vous iroie je atargant le compte ? Tant y feri Karus et Mirrus que l’autre partie
         couvint reuser. Dont sailli la tierce batailles avant, et ce fu le duc d’Athaines.
         Cil ot .x[exposant/début]m[exposant/fin]. Griex en s’aide. Il fur[unclear/reason=effacé/début]???[unclear/reason=effacé/fin]
         engrés aus cops donner. En poi d’eure parut a ceulz deça, car tant ferirent et fraperent
         que Mirrus y fu entrepris, si que puis pluseurs le mistrent du cheval a terre, si
         que li comptes dist que se n’eust esté Elygius, qui adés li estoit pres, il eust esté
         mors. Mais la grant chevalerie qui en lui estoit le remist el cheval, voiant Griex
         qui amender ne le porent. Et Karus de l’autre part estoit si entrepris que tost fust
         pris, se n’eust esté sa chevalerie, dont j’ai fait autre foiz mencion. Mais ne leur
         valut a ce que trop estoient affebloiez et avoient moult des leur perduz, si que il
         les couvint ressortir, vousissent ou non. Quant Japhus et li sien oÿrent ce, si pristrent
         a chevauchier vers la bataille. Qui donques les eust veuz bien peust dire que chascuns
         y deust gaaignier .I. empire, car si adroit en eulz se ferirent que en poi d’eure
         orent les renz passez. Au retour que il firent s’esforcierent plus [b] et plus et
         moult mistrent grant paine a leur anemis reculer. Ainssi fu li estriz d’une part et
         d’autre, si que merveilles estoi comment il pooient tant dureir (sic). [exponctué/début]i[exponctué/fin]
         Mais cil qui auques estoient plain de tres grant travail se mistrent hors, aussi comme
         pour eulz refroidier, pour quoi la bataille estoit plus longuement maintenue.
         342 C[lettrine2]lerus, qui la nouvele de la bataille sot, se mist hors du chastel,
         lui .x[exposant/début]m[exposant/fin], que a cheval que a pié, et vint droit a la
         bataille. Borleuz, qui n’atendoit el, quant il les virent (sic) venir, si tourna a
         eulz tant aigrement que nulz ne le porroit dire ne croire. Clerus, qui ne voult mie
         lessier qu’il ne s’essaiast a Borleuz, tourna vers lui le destrier. Et li dux, qui
         n’ot mie soing de lui refuser, si se tourna cele part et ataint le cheval si durement
         des esperons que ce fu grant merveille comme il s’aprochierent tost. Et quant ce vint
         aus lances baissier, si joinstrent les escuz aus piz. Et li cheval et li chevalier
         s’assemblerent de tel aïr que estriers ne cengle ne les pot garantir que andui ne
         se meissent en .I. moult (sic), et chevaus et chevaliers.
         343 C[lettrine2]este jouste virent maint qui bien cuidierent que il se fussent illeuc
         mis a mort. Mais en assez poi d’eure aprés saillirent en piez et mistrent les mains
         aus espees et les sachierent hors amont, tres grant haste. Et corurent sus l’un a
         l’autre tant aigrement [c] que bien le pot on veoir, car moult tost s’entracointierent
         et ferirent si adroit que il fendirent les escuz jusques es boucles. Aprés se hasterent
         moult. Et dist li contes que d’eulz ne peust durer la bataille longuement, se auques
         fussent ensemble, mais l’une partie et l’autre sailli, qui les remistrent es destriers.
         Et recommença la bataille moult pesme. Meesmement Dorus, qui estoit moult soigneusement
         gardez a .X. chevaliers souffisanz, ne voult laissier pour eulz que a ce poindre premier
         ne se vousist essaier. Quant il ot veu jouster les 
         .<span class="num">ii</span>.        
          dus, mors laissa courre et mist le cheval au cours des esperons. Et choisi .I. chevalier
         qui estoit filz au duc Clerus. Cilz l’apercut qui fu plains de sa volenté et mist
         avant l’escu. Et Dorus s’abandonna de tel maniere que, quant il s’entraprochierent,
         Dorus le feri si en la lumiere du hiaume de son glaive et li donna .I. cop si grant,
         a ce que cilz se tint forment, que li fers, qui trenchanz fu, li entra en la cervele
         et l’abati, vousist ou non, avant que il eust sa lance brisiee. Et le porta a terre
         du destrier tant aigrement, comme se touzjors l’eust fait. Dont le suivirent aprés
         grant route des siens. Mais onques si tost ne le sorent faire que il n’eust l’espee
         sachiee et en donna maint dur cop et pesant, si que a celui poindre leur en occist
         .IIII. Dont fu puis la renommee grans.
         344 <i><span class="c">Q</span></i>uant Borleuz sot ce, dont ne volt laissier [d] que a lui ne venist et li dist : «
         Sire, or sachiez que atant vous en pouez bien souffrir de ci adont que li mestiers
         en soit plus granz. Et sachiez que, se je sai que huimais vous habandonnez, je me
         couroucerai a vous. » « Sire, dist il, je non. » Lors dist entre ses denz, si bas
         que on ne le pot entendre : « Se vous encore plus vous deviez couroucier, si ne m’entendrai
         je mie atant. » Dont le pristrent cil a qui il fu commandez a garder et le mistrent
         en leur force. Adont vindrent nouveles a Clerus que Botrus, son filz, estoit occis.
         Et quant il oÿ ce, si fu aussi comme tout hors du sens. Lors se mist en la greigneur
         presse, comme hom de tres [exponctué/début]i[exponctué/fin] grant prouesce. Et bien
         y parut a cele heure, car pour le courrouz de celui mist il a celui poindre .X. chevaliers
         a mort, qui moult fesoient a prisier. Et ainssi faisoit sa volenté par la bataille,
         que mal de celui qui vousist demorer en sa voie. Quant Borleuz vit ce, si se prisa
         moult p-poi (sic) se il ne li venoit de pres, si li retourne le col de son cheval.
         Et quant il le vit venir, si fu moult joians. Et lors s’entrecoururent seure et s’entredonnerent
         si grans coups que touz leur escus furent peçoiez et les cercles des hiaumes trenchierent,
         et fussent les espees enz entrees. Mais les branz tornerent en leur mains et lors
         couvint le plus dur chanceler, pour les espees qui descendirent de fors braz. Et recouvrerent
         le secont cop et le tiers et tant des autres que je n’en sai le conte. Ma[e]is l’ystoire
         dist que tant estoient d’un corage et d’une force et d’un hardement que il ne pooient
         riens conquerre l’un seur l’autre. En cele escremie se meslerent tant des leur que
         tost furent departiz.
         345 A[lettrine2]inssi se meslerent ceus de Laomedon et la gent au duc Borleuz. L’autre
         partie, que Pelyarmenus avoit en sa bataille, s’estoient meslez en tel maniere que
         Pelyarmenus se penoit moult de ses anemis sormonter. Et tant faisoit d’armes que nulz
         chevaliers de son cors ne se peust prendre a ce que il faisoit, car il faisoit auques
         d’armes tout a sa volenté. Li dus de Nise, qui tout le jour avoit fait moult d’armes,
         se traist a une part pour lui refroidier. Et lors li dist .I. chevalier : « Sire je
         ai veu que Pelyarmenus est de [exponctué/début]g partiel[exponctué/fin] grant hardement,
         a ce que par la bataille fait nostre [exponctué/début]i[exponctué/fin] gent reuser
         touz les pluseurs. » « Va, dist il, et si me fais savoir, et tost, en quel lieu je
         le porrai plus tost trouver, car je me veul essaier a lui. » Ne demoura gueres que
         cil li revint a lui et li dist que la bataille avoit contre Mirrus et que du tout
         l’avoit mis au souffrir, pour la grant force de gent que il avoit. Dont se mist moult
         tost li dux cele part, et le suivirent maint qui moult grant amour a lui avoient.
         Dont esgarda cele part que li chevaliers li ot dit ou li chaples estoit de Pelyarmenus
         et de Myrrus. Si vit bien aus enseignes que li sien estoient au dessouz. Lors [f]
         commença le cheval a poindre moult aigrement, comme cil qui fors et fiers fu. Et vint
         au chaple ou Mirrus estoit du cheval mis a terre, si comme par force. Et l’avoit Pelyarmenus
         en tele maniere mené que, vousist ou non, le couvenoit rendre prison ou lui occirre.
         Lors vint li dux de Nise a celui point, l’espee el poing et a maneviz de grant chevalerie
         faire. Si feri Pelyarmenus .I. cop si grant que, vousist ou non, mist lui et le cheval
         a terre tout en .I. mont. Et la s’arresta il en tel maniere que il feri a destre et
         a senestre, que mal de celui qui Mirrus n’ait guerpi. Pelyarmenus fu cheuz en tel
         maniere que en l’espaule d’estre fu bleciez, si que, se il n’eust esté si noblement
         secourus, mors eust esté et afolez.
         346 E[lettrine2]n tele maniere fu Mirrus secourus de Karus, le duc de Nise, et remis
         a cheval, vousissent ou non si anemi. Japhus et son frere Heleus le refaisoient si
         noblement que bien fait a ramentevoir ou compte, car, si comme je truis lisant, se
         ne fussent leur 
         .<span class="num">ii</span>.        
          prouesces, tout y fussent perdu li autre. Mais si esforcieement le firent que Griex
         mistrent a la voie et leur livrerent les dos, sans autre desfense. Li dux de Lemborc
         avoit tolu a Clerus l’entree de Laomedon. Quant sa gent virent ce, sachiez que forment
         s’en esmerveillierent comment il porroient rentrer el chastel, car il virent que l’autre
         partie se retraioit. Si ne furent mie trop [193] asseuré, car li Alemant les avironnoient
         tant aigrement que bien le pooit on veoir, car, si comme je truis lisant, il les detrenchoient
         devant Clerus et metoient a grant destruction. Et quant il vit ce, il fu aussi comme
         touz desesperez. Si se mist en la greigneur presse et la leur occist il grant foison
         des leur. Mais rienz ne leur valut, car ja estoient li sien mis au souffrir. Et les
         occioient la gent Borleuz, a ce qu’il vouloient entrer el chastel. Quant li dus vit
         ce, si fu moult joianz, car il vit Clerus moult entrepris. Si ne volt lessier que
         cele part ne s’aprochast, ferant des esperons, o lui grant plenté de chevaliers. Et
         dit li comptes que Clerus estoit ja tiex menez que li pluseurs l’avoient abatu de
         son cheval a terre. Et il se desfendoit de si grant force que moult fesoit a prisier.
         Et quant Dorus le vit en tel point, dont li pluseurs se durent moult merveillier,
         car il fist ceulz qui chaploient traire arriere, et le fist monter seur son cheval.
         Et quant il fu en la sele, si li corut sus si esforcieement que, avec ce que il estoit
         lassez et bleciez, li fist il fiancier prison, vousist ou non. Et quant il fu en tele
         maniere retenuz, poi y ot des autres qui puis meissent paine en eulz desfendre, ainz
         en y ot moult de mors et de retenuz. Et fu la porte gaaigniee, vousissent ou non.
         Mais la grant tor fu saisie de ceulz dedenz que Clerus y ot laissiez, par coi il se
         desfendoient si fort que la gent Borleuz n’i ot nul [b] pouoir, ainz se mistrent tuit
         parmi la ville et la trouverent si vuide de gent que trop se peust on merveillier.
         Dont se mistrent toz es hostiex, et fu la ville de touz liex saisie. Puis commanda
         Borleuz que s’enseigne fust mise sus la porte, et ele si fu. Quant il orent en tele
         maniere esploitié, li dux de Nise et li autre baron estoient mis el retour et furent
         en assez poi d’eure venuz devant Laomedon.
         347 <i><span class="c">Q</span></i>uant il sorent que la ville fu prise, si furent moult joiant et loerent Dieu de la
         victoire. Mais il orent moult perduz des leur, et li auquant estoient bleciez et navrez.
         Karus fu tiex menez que moult grant paour ot de sa vie. Mirrus et li autre, dont je
         ne puis de touz faire mencion, quant il furent touz repairié, li grant seigneur se
         traistrent en Laomedon pour eulz metre a garison. Li mire furent soigneus de cerchier
         les plaies et trouverent de tiex que bien virent que de respos n’i avoit [c] point.
         Meismes Nazarus, li mainsnez filz le roy de Frise, fu si malement menez que il morut,
         au remuer et au garder que l’en fist de ses plaies. E[unclear/reason=tache/début]t[unclear/reason=tache/fin]
         quant si frere le sorent, Japhus et Heleuz et meismes li autre baron si en furent
         trop durement courouciez, car moult avoit esté souffisanz chevaliers et plains de
         tres grant et merveilleuse chevalerie et de grant emprise. Mais a la parfin escouvint
         il toutevoies celui grant duel laissier, car point n’i avoit de recouvrier et entendre
         chascun a guerir soi meismes, si comme il estoit grant mestier a cele foiz, car trop
         en y avoit de malmenez et de bleciez et de navrez. Dont il en couvint trop morir merveilleusement.
         Dont les barons menerent grant duel et grant desconfort chascun pour son ami. Si me
         veul taire .I. poi d’eulz et revendrai a Pelyarmenus, qui le champ avoit guerpi, si
         comme dit est.
         [rubrique/début]Comment Pelyarmenus se parti de la bataille et comment il revint.[rubrique/fin]
         [d]
         348 O[lettrine7]r dit li comptes que, quant Pelyarmenus vit que il ne porroit riens
         faire contre les Frisons, il s’en parti au mains de perte que il pot. Et nonpourquant
         ne pot il que il n’en laissast .iiii[exposant/début]xx[exposant/fin] et plus. Si en
         fu moult iriez et desconfortez. Et il meismes estoit navrez durement, et tout aussi
         estoient li plus souffisant d’eulz touz. Il se furent arresté et aloient en une cité
         que on apeloit Constance. La leur vint il nouveles, les .iiii. jours aprés, que li
         rois d’Arragon li venoit en aide a tout .xx[exposant/début]m[exposant/fin]. chevaucheures,
         qui moult s’affichoient de Helcanus et les siens metre au dessouz. Et quant Pelyarmenus
         l’entendi, si li revint sa joie et ne prisa toute sa perte .I. bouton. Il demanda
         dedenz quant il seroient en sa terre. « Sire, distrent cil, dedenz .xii. jours les
         arez a faire vostre volenté. » « Par mon chief, dist il, bien vaines affaires et li
         affaires des Frisons putement, tout aient il Clerus et son chastel. » « Sire, dist
         .I. sergent, tout ce ont il, fors la tour de la grant forteresce, ou il a .I. chevalier
         qui avant se feroit occirre que il la rendist, car il set bien que, s’il estoit congneuz,
         touz li mondes ne li sauveroit la vie, tant comme Karus, li dux de Nise, le seust.
         » « Qui est il va, dist Pelyarmenus, et comment a il non ? » « Sire, c’est .I. des
         chevaliers de toute Grece plus souffisanz, comme povres hom [e] que il est, et a non
         Torqueus. » « Et comment le het il tant, comme tu diz ? », dist Pelyarmenus. « Sire,
         dist il, je le vous dirai. Karus amoit la fille d’un borjois de Nise tant que il en
         faisoit sa volenté. Et Torqueuz si ert a lui a cele heure et sot que la damoisele
         amoit son seigneur. Si li plot que il aussi la prieroit et il si fist. Et tant ala
         li affaire que il de la damoisele fu nommez. Et quant Karus le sot, si en fu trop
         courouciez et jura que, se il pooit Torqueuz tenir, que il li feroit la teste couper.
         Il se douta de lui, si que onques puis ne volt venir en lieu ou il eust pooir. » «
         Par Dieu, dist Pelyarmenus, je ne me merveil mie se Karus en est iriez, car tout aussi
         seroie je. » Ainssi se deduit Pelyarmenus, grant joie faisant de ce que il atendoit
         grant secours.
         349 L[lettrine2]i jours vint qui diz li fu que li rois estoit a .X. luiues de lui.
         Dont monta, a tout grant plenté de chevaliers, et vint la ou il estoit tout ainssi
         navrez, comme il fu de la bataille ou il avoit esté. Quant il s’entrefurent, si s’entrefirent
         moult grant joie et parlerent de leur affaires. Et sot li rois que Helcanus estoit
         pris et retenuz de Peliarmenus. Si en fu moult joianz, si li demanda quele gent estoient
         dont encontre lui : « Sire, dist il, je le vous dirai. Il y est Japhus, vostre cousin,
         le filz au roy de Frise, qui en a fait tout son pooir. » « Mon cousin, dist il, n’est
         il pas, ainz vous appartient, mais ce ne [f] fait il pas a moi. » « Sire, dist il,
         vous dites verité. J’avoie mespris, car mon pere et il issirent de frere et de suer.
         Et vous estes oncles a mon pere, et pour ce ne li estes vous rienz. » « Verité dites,
         ce dist li rois. » « Or me dites qui sont li autres qui sont avec lui. » « Sire, ce
         est Karus, li dus de Nise, car Ascanus, ses freres, est mors en ceste guerre, et il
         leur a rendu la ville. Et est cil qui maintenant me fait le pis. Aprés est li dux
         de Lembourc, qui en a si le fais empris que il dit que toute sa terre y metra avant
         que 
         .<span class="num">ii</span>.        
          enfanz que il a ne face seigneurs de la terre. » « Comment ! dist li roys, ja n’est
         riens li dus a l’empereour ne a homme qui droit y doie demander. » « Sire, dist il,
         ainssi est il comme je vous di. Meismes .I. chevalier y est de la meneur Bretaigne,
         qui o lui n’a pas plus de .v[exposant/début]c[exposant/fin]. armeures. Cilz m’a tant
         de mes hommes occis que ce est une grant merveille. Et avon a eulz bataille eue, n’a
         pas .XV. jours. Et fui de la bataille tournez, vousisse ou non, devant Laomedon. Si
         m’en avint si bien que par moi a esté perdu le plus souffisant de ceste guerre et
         a esté pris et son chaste (sic) pris autressi. »
         350 « P[lettrine2]ar Dieu, ce dist li rois, bien vous tiennent le nez a droit ! Mais
         dites moi combien il ont de gent. » « Sire, dist Pelyarmenus, il n’en ont pas maintenant
         .xlv[exposant/début]m[exposant/fin]. » « .xlv[exposant/début]m[exposant/fin]. !dist
         li rois. Par mon chief, ce sont grant gent ! » « Sire, dist il, qui ma[194]intenant
         leur courroit sus a la gent que vous avez et que je aroie, nous en ferions a nostre
         volenté, avec ce que il sont maintenant foulé. » « Je l’otroi, dist li rois, mais
         que vous aiez touz ceulz que vous porrez metre ensemble, si que par force les puissons
         sormonter. » « Bien dites, ce dist il. » Dont firent atorner leur affaire. Et manda
         Peliarmenus tant de gent que bien en fist metre ensemble .xlv[exposant/début]m[exposant/fin].
         par conte. Et quant il orent ceste gent assemblee, si s’atornerent pour venir a Laomedon.
         Et Borleuz et li autre sorent ceste venue, si furent moult esbahi, car il n’estoient
         pas encore de leur plaies gueriz. Si redouterent moult la bataille, comme cil qui
         ne cuidoient mie tant de gent avoir de la moitié comme seur eulz venoit. Et lors s’assemblerent
         tuit li prince et ne trouverent nul conseil autre que morir les couvenoit par la grant
         force que li rois d’Arragon avoit amenee.
         351 <i><span class="c">Q</span></i>uant Dorus oÿ et sot que il ert en sa grevance, si ot moult grant duel et dist, oiant
         touz : « Ha ! biaus [exponctué/début]i[exponctué/fin] seigneurs, pour Dieu merci,
         pourquoi voulez vous morir pour mon frere et pour moi ? Li rois d’Arragon, qui oncles
         est nostre pere, nous veult chacier de la terre pour .I. bastart. Certes, bien m’en
         devroit li cuers partir, se je par courouz le pooie faire. Et je une chose vous veul
         proier a touz ensemble, et qu’ele soit par moi otroiee par [b] maniere que je sai
         que ja ne vous en repentirez. » Et quant Borleuz l’entendi si dist : « Et quele seroit
         la requeste ? Dites le nous. » « Non ferai, dist il, avant le m’otroierez vous. »
         « Par Dieu, dist li dux, non ferons, avant avrons nous oÿ que vous voulez demander.
         » « Et je le vous dirai, dist il. Je ne sui que uns seulz hom, et vous estes bien
         .XL. mille. Si vaut miex que je seulz mete ma vie en aventure que vous touz couviengne
         morir. Et je manderai a Pelyarmenus que, se il est si hardiz que il ose l’empire desranier
         encontre moi, je le feroie contre lui. Et par tant demeurt li estriz des 
         .<span class="num">ii</span>.        
          parties. Et celui qui au desseure em porra venir, si i oïsse de l’empire em bonne
         seurté en soit donnee. Et je sai de voir que ce fera il volentiers. »
         352 <i><span class="c">Q</span></i>uant li baron l’entendirent, si en orent moult grant pitié et moult le loerent et
         prisierent, quant en tel peril se vouloit metre pour leur vies sauver. Si distrent
         li pluseur : « Or sachiez que nous tout avant y voulons morir que ja, se Dieu plaist,
         faisons tel meschief, car trop estes joenes pour tel fais embracier. Et Pelyarmenus
         est fiers et corageus, si vous aroit tost mis au dessouz et en vendroit au desseure.
         » « Non feroit, par Dieu, dist li enfés, car se j’estoie armez de foy, par quoi je
         del tout le metroie en son [exponctué/début]i[exponctué/fin] tort, si que il n’avroit
         pooir a moi nient plus, [c] comme ot Goulias au bon roy David. »
         353 <i><span class="c">Q</span></i>uant li baron oïrent ce, si fondirent touz en lermes. Et en ce vint une espie qui
         leur dist : « Biaus seigneurs, maintenant porrez veoir vos anemis, car il ne sont
         pas loing d’une liue. » Lors ont fait savoir par toute l’ost que il fussent tuit apresté
         comme pour leur cors desfendre. Et il si furent moult appareillieement et tost chascuns
         a sa bataille. Dont commencierent l’ost a esbaudir de trompes et de buisines, que
         bien sembloit que toute la terre tremblast. Et tout aussi faisoit l’autre partie,
         si que tel son menoient li instrument que touz li airs en estoit esmeuz, en tele maniere
         que l’en n’i oïst pas Dieu tonnant. Dont furent mis chascun seur son cheval, et orent
         leur batailles rengiees, qui moult estoient fieres et espoentables. Mais a droit n’avoient
         mie parti les uns aus autres, car, si comme je truiz escript, de la partie Pelyarmenus
         y avoit .VII. batailles, et de l’autre partie n’en avoit que .IIII. Et celes estoient
         moult formenees des granz travaus qu’eles orent receuz. Et nonporquant li dus de Nise
         ne volt mie estre li desreniers, ainz conduist sa gent el premier chief et se contint
         a loy d’omme corageus et de trop grant prouesce. Si ne voult laissier que il n’alast
         a l’encontre de ceulz qui d’autre part venoient. Cil qui sires estoit d’eulz si estoit
         de la mes[d]nie au roy d’Arragon et estoit li dux de Carcassonne. Cil avoit .VIII.
         mille chevaliers avec lui, qui moult faisoient a douter.
         354 <i><span class="c">Q</span></i>uant il s’entraprochierent, li dux de Nise, qui savoit moult d’enging, vit et congnut
         qu’il n’estoient mie de la terre. Si leur corut sus moult esforcieement. Cil de l’autre
         part les recueillirent en tele maniere que bien le pooit on veoir. Et quant ce vit
         Karus, si se commença a esvertuer de si grant force que ses plaies li escreverent
         et li commença le sanc a raier aval le cors, de lui de toutes pars. Et quant il vit
         ce, si sot bien que lui couvenoit morir ou rendre prison. Si li plot miex que il en
         la bataille receust mort que lui rendre recreant. Lors se fist moult fort bender et
         estraindre parmi le cors de lui et puis s’aficha es estriers et prist sa targe et
         ot l’espee el poing. Si feri le cheval des esperons et se feri en la presse de tel
         vertu que a celui poindre en fist maint trebuschier qui onques puis n’orent pooir
         d’eulz relever, car il feri a destre et a senestre si esforcieement que nulz n’en
         ataignoit que il n’abatist du cheval ou il a mort le metoit, si que partout li faisoient
         voie la ou il aloit. Dont vindrent nouveles a Carcasson comment cil qui a lui avoit
         assemblé occioit les siens.
         355 <i><span class="c">Q</span></i>uant il oÿ ce, si fu [exponctué/début]n[exponctué/fin] moult iriez, comme cil qui
         avoit de trop grant hardement esté plains et de tres grant chevalerie. Il se fist
         conduire cele part ou li dux faisoit [e] moult de ses volentez. Quant le Carcasson
         le vit, si s’adreça a lui. Et li dux le vit venir, si sot bien qui il fu. Lors li
         vint a l’encontre, et s’entreferirent si adroit que bien fait a recorder, car, quant
         il se furent aprochiez des chiez des chevaus et de eulz meismes, si se ferirent a
         une hie ensemble si adroit qu’il ne se donnerent garde, si furent a terre. Dont se
         releverent et s’entrecoururent sus si asprement que mie n’eussent longues duré, quant
         leur gens les departirent et les firent remonter. Aprés recommença li chaples, qui
         moult longuement dura, et ala si li affaires que, vousist ou non, le Carcasson couvint
         sa gent resortir. Quant ce vit li rois, si commanda a aler au secours. Lors vindrent
         sa gent moult esforcieement. Et lors couvint le duc retraire arrieres. Quant Japhus
         le sot, si ne volt pas demourer, ainz vint a la bataille il et Heleuz, son frere,
         si esforcieement que, vousissent Arragonnois ou non, les couvint reculer dessus leur
         autre gent. Li cuens Kamassons, qui [exponctué/début]l[exponctué/fin] l’autre bataille
         avoit, leur sailli comme homs plains de grant prouesce. Si si feri si asprement que
         par force remist le roy et sa gent en la place. La ot .I. estour moult pesant, car
         mie ne sembloit que Frison eussent esté devant de noient bleciez, car si esforcieement
         y feroient que bien le pooit on veoir. Mais le sanc de leur vielles plaies leur raioit
         angoisseusement, si que le sanc perdoient, qui trop les aloit empirant et forment
         [f] afebloiant.
         356 A[lettrine2]inssi dura cilz estours une grant piece, tant que il leur couvint
         perdre et Griex et Arragonnois gaaignier terre. Quant ce sot Mirrus, si leur sailli
         si esforcieement que il percierent les leur et ferirent a ceulz tant aigrement que
         moult firent des leur grant essart. Dont s’apensa Mirrus que, se il faisoit en son
         venir prouesce, que moult feroit a prisier. Il chevaucha et commanda que il fust suivis
         et il si fu. Adont adreca au roy d’Arragon, qui moult se faisoit soigneusement garder.
         Et quant sa gent le virent, si se mistrent li plus hardi au devant, mais il ne se
         sorent tant bien garder que maint n’i perdissent les vies. Et adont fu dit, et sot
         li rois que Mirrus vouloit a lui venir. Il en ot aussi comme desdaing, si jura que
         il a lui ferroit. Lors s’abandonna et feri le destrier des esperons qui valoit .I.
         empire. Ne ne fu nulz que li chevaus ne meist par force en train. Il s’en vint a Mirrus
         enragiez de tres grans corrouz et plus de tres grant prouesce. Mirrus, qui pas n’estoit
         esperdus, le vit, si fu moult joianz. Dont s’afficha es estriers et feri le roy si
         esforciement que il le mist jus du cheval a terre, en tele maniere que li chiez senti
         avant la terre que ne firent les piez.
         357 <i><span class="c">Q</span></i>uant Mirrus vit le cheval dont il estoit dessaisi, si guerpi le sien et sailli en
         la sele de celui si apenseement que moult s’en pot on merveillier. Quant [195] Mirrus
         se fu saisis du cheval, il ne le donnast pour tout le monde, car tel le trouva que
         partout le pot conduire a sa volenté. Et n’estoit nulz qui a lui se peust prendre
         de force ne de hardement. Il desrompoit presses et abatoit les uns et les autres et
         trenchoit jambes et piez et feroit a destre et a senestre. Et n’estoit [exponctué/début]i[exponctué/fin]
         nulz qui devant ses cops peust durer, si que partout la ou il aloit faisoit sa volenté
         de pluseurs. Li rois d’Arragon, qui du cheval fu cheuz, fu plains de moult tres grant
         ire. Il fu remontez el cheval Mirrus meismes et commanda que cil qui son cheval enmenoit
         fust suiviz, car il amast miex a perdre sa terre 
         .<span class="num">ii</span>.        
          anz que son cheval que il tant amoit. Dont dist uns chevaliers que cil qui saisis
         en estoit l’avoit bien en aussi grant chierté comme lui meismes avoit. Lors se mistrent
         aprés li pluseur, mais nul si hardi n’en y ot qui osast a lui venir.
         358 A[lettrine2]inssi conquist Mirrus le morel et en faisoit les renz fremir et les
         granz presses departir, si que par lui furent si anemi mis arriere et perdirent terre,
         desci a Pelyarmenus, qui ne pot atendre que il et sa gent ne se ferissent en eulz.
         Quant il furent a la meslee, sachiez que bien tenoient leur partie, car, si comme
         veritez fu, en assez poi de temps mistrent leur anemis arriere. Lors fu li champs
         delivrez de cels a qui la force n’en fu pas. Et quant ce vit Borleus, si commanda
         moult soigneusement Dorus a garder. Mais onques ne le sorent si faire que il en la
         bataille au duc ne fust [b] li premiers entre lui et Leus aus cops donner.
         359 <i><span class="c">Q</span></i>uant ce sot li dux, si s’adreca cele part et se feri aprés eulz de tel force que moult
         fist a douter de ceulz a qui il n’avoit pas s’amour otroiee. A celui poindre dit li
         comptes que en assez petit d’eure en mist .X. a mort, qui moult estoient de grant
         hardement. Dorus et si compaignon s’i afichierent, comme fait li lyons a sa proie,
         quant il a enragiement fain. Lors commença li fereis grans, d’une part et d’autre,
         et tant dura que moult se porent affebloier et mener a mort. Que vous aloingneroie
         je le compte ? Tant dura li affaires qu’en la fin se ferirent Grieu, de toutes pars,
         entre les Frisons et Alemans. La peust on grant mortalité veoir, car, si comme veritez
         fu, n’i avoit nulz qui nient plus doutast la mort par semblant comme il feist la vie.
         Karus, qui tant avoit feru par semblant que bien y paroit, il s’en aloit sus et jus
         desrompant les presses et les grans estours, que nulz ne pooit ses granz cops endurer
         ne porter. Et tant qu’en la fin le couvint recroire, car trop avoit de son sanc perdu.
         Et aussi fist il les autres de sa partie, car tant furent de l’autre part que c’estoit
         une merveille. Si les couvint resortir, vousissent ou non, mes li bons dux de Lembourc
         s’est mis avant, il et li sien. Et sousfrirent le greigneur fais que mais sousfrissent
         gent, jusques au jour de dont, dont l’en eust parlé en hystoires. Mais ne leur valut
         riens en la fin, que par force de gent [c] ne les couvenist resortir et metre a voie.
         Dont n’ot li dus de Lembourc plus de secours que lui meismes et Dorus et son filz.
         Si se mist dedenz Laomedon entre lui et les 
         .<span class="num">ii</span>.        
          damoisiaus, et aussi firent aucuns des siens. Mais si furent li autre forclos que
         il ne sorent quel part aler. Et quant il virent ce, si leur couvint rendre estal.
         Meismes Mirrus, qui estoit a sa volenté a cheval, leur fist souvent leur cuers marriz,
         car ainz mais nul homme ne fist autant par l’aide d’un destrier, sanz plus grant esfors
         de gent, ce que il fist, car en fuiant il occist le duc Carcasson. Et ne pot estre
         retenuz celui jour de chevalier qui a lui se peust prendre. En cel enchaus ne les
         voult pas Diex oublier, car ja avoit tant chevauchié Josias, le filz au roy d’Espaigne,
         que il leur sailli au secours, si a point que bien s’en pot on esmerveillier.
         360 <i><span class="c">Q</span></i>uant ce vit Mirrus, qui estoit au fouir, ne fust li dus de Nise, qui pas ne s’en vouloit
         partir vis, si ot moult grant merveille dont si fait (sic) secours leur pooit venir.
         Lors se tourna parmi eulz et sa gent, ce que il en avoit, et recommença li estriz
         si fiers que moult seroit grant annuiz a raconter. Quant Grieu virent qu’il orent
         cest encontre, si ne leur porent. Mais se mistrent arriere comme cil qui moult estoient
         au dessouz. Et les mena Josyas il et sa gent, tant que par force les mena la ou il
         avoient du premier assemblé. Et par tant demoura li estriz. Et quant [d] li dux de
         Nise vit ce, si demanda dont cilz secours leur estoit venus. Mais il n’i ot onques
         nul qui verité en seust dire. Li dus de Lembourc, qui s’estoit aussi mis hors de Laomedon,
         vint au secours et enquist qui cil estoient. Dit li fu que ce estoit Josyas, le filz
         au roy d’Espaigne. Quant il sot que ce fu il, si fu merveilleusement joianz. Lors
         feri son destrier des esperons et ne fina si vint a lui, ou il avoit d’armes tant
         fait que bien y parut a l’autre partie. Et quant il orent fait leur chace, si retornerent
         arriere. Et vint li dus a l’encontre de Josyas et se fist a lui congnoistre. Et lors
         firent moult grant joie li uns a l’autre. Meismes tot li grant gentil homme se mistrent
         ensemble et distrent que onques mais secours n’avoit eu si grant mestier a genz comme
         li siens leur avoit eu. « Par foi, dist il, biaus seigneurs, de ce sui je moult joianz,
         mais or me dites ou est Helcanus. » Et quant il oïrent ce, si furent tout esbahi,
         fors Borleus, qui respondi : « Sire, bien vous en ferai sage par tans. » Dont ne finerent,
         si vindrent devant Laomedon et trouverent leur recept moult estrange et moult destravé,
         comme cil qui avoient tout perdu, quant Josyas les secourut. Mais il se ralierent
         de ce que il porent et se mistrent en la ville. Cil qui estoient au dessouz meismes,
         li dux et li prince, se mistrent el chastel. Et furent tuit ensemble, fors .I. conte
         qui avec Josyas estoit venuz. Cil si [e] fist le gait de cele nuit a .iiii[exposant/début]m[exposant/fin].
         haubers des meilleurs d’Espaigne. Et Nerus, que Josyas apeloit son frere, dont nous
         avons parlé devant, fu moult conjoïz des princes. Et furent en Laomedon, en l’ostel
         Japhus de Frise. La s’asemblerent tout li grant seigneur de Frise, et n’i ot nul qui
         enseignes ne peust moustrer de la journee que il en avoient. Dont n’i ot nul qui mire
         n’eust a sa volenté. Et quant il furent appareillié, si menerent grant joie de leur
         victoire. Il fu tart et temps des tables metre par l’ostel, et ne demora gueres que
         il furent tot assis. Si orent souffisaumment ce que mestier leur fu. Aprés mengier
         se leverent touz. Et fu Josyas moult engranz de oïr nouveles de Helcanus et vint au
         duc de Lemborc et li dist : « Sire, comment est ce que je n’ai encore oÿ nouveles
         de Helcanus mon ami ? » Quant li dus l’oÿ, si geta .I. grant souspir et dist : « Sire,
         sachiez que, se il fust a sa volenté, moult a enviz se fust tenuz que il ne vous eust
         veu et que il ore ne fust venuz a vous. » « Par Dieu, dist il, bien croi que vous
         dites verité, car pour l’amour de lui sui je venuz en ceste terre, je et mes freres.
         » « Sire, dist li dux, ce fait bien a mercier. »
         361 L[lettrine2]ors leur conta li dux comment il leur estoit avenu de leur damoisel.
         Quant Josias l’oÿ, si fu tous esbahiz et esgarda Nerus, son frere, qui moult grant
         couleur mua, quant il ot ce oÿ. Et ne se pot tenir que il ne tressaillist, voiant
         le dus [f], qui moult pensa bien que ce estoit fame. Si en fu touz esbahiz. Quant
         Josyas vit que sa suer estoit tressaillie, si fu aussi comme tous esbahiz. Donc la
         prist entre ses braz et dist : « Biaus frere, souffrez vous de duel faire, car ja
         Peliarmenus ne sera tiex que il li face, se tout ce non que on doit faire a gentil
         homme qui prison doit tenir. » « Par Dieu, sire, ce dist li dux, ce cuidons nous tuit.
         » Lors revint cele a son cuer et fu esbahie quant Josyas l’apela : « Biau frere ».
         Et li avoit dit : « Ja n’afiert il a homme qui auques vaille que pour tel chose perde
         son cuer ne son memoire. » Lors se tut quoie, pour le duc qui presens estoit. Et Josyas
         l’excusa de ce que il dist au duc : « Sire, il et Helcanus furent ensemble grant piece
         compaignon. Et amoit li uns l’autre autant comme pucele fait son amant. » « Certes,
         sire, dist li dus, bien vous en croi, et encore le puet on auques savoir et ce n’est
         mie merveille. »
         362 D[lettrine2]ont laissierent de ce a parler et furent d’autres choses moult embesoigniez.
         Et commencierent a parler comment li emperieres s’estoit partiz de son empire et comment
         Helcanus estoit demourez avec Josyas, qui le roy d’Arragon li avoit baillié a justicier,
         qui orendroit estoit en sa grevance. Et quant il orent assez parlé, si fu temps d’aler
         dormir. Si le firent tout communement. Et quant ce vint au matin, si se le[196]verent.
         Dorus vint a Josyas et li commença grant feste a faire et a mercier le du grant secours
         que fait leur avoit. Et il respondi que il le devoit bien faire, « car vostre frere
         le fist a mon pere, our laquel chose je li sui venuz aidier. Et bien veul que vous
         sachiez que, tout ait Pelyarmenus ma suer germaine, si ne faudrai je ja a Helcanus
         ne a vous, pour l’amour de lui, ne n’aiderai a Pelyarmenus tant comme il soit en vostre
         grevance. » Dont l’en volt Dorus aler au pié quant il le retint et li dist : « Sire,
         je sui tenus a tout ce faire. »
         363 N[lettrine2]era, quant ele vit Dorus, qui avoit passez touz les hommes de mere
         nez de biauté de son temps, si le prisa moult dedenz son cuer et dist : « Chier frere,
         comme vous savez mal comme j’ai mon cuer courroucié pour vostre frere, mon chier ami,
         que je tant aimme de bonne amour. Que ferai je, lasse, se il en la prison demeure
         ! Et se je le pers, ameroie je vous ? Nenil, certes ! Et tout soies vous si biaus
         et vous demourast ore li empires, avant [exponctué/début]i[exponctué/fin] fusse je
         morte de male froide mort que je ja doie autrui amer que le gentil Helcanus, a cui
         j’ai donné mon cuer du tout, dont ja ne partirai. » Dont traist Josyas son frere d’une
         part et dist : « Biau frere, parlez a moi ! » « Ha ! suer, dist il, moult me faites
         grant blasme de vostre contenance ! » « Frere, dist ele souffrez vous ! Je m’en veul
         aler de l’autre [b] partie de la. Et me laissiez du tout couvenir, car, se je en nule
         maniere puis savoir la ou Helcanus est, je le deliverrai de prison, maugré touz ceulz
         qui dolent em porront estre. » « Comment, dist Josyas, porroit ce estre ? » « Bien,
         dist ele. Or m’en laissiés couvenir. » « Par Dieu, dist il, non ferai. Ne vous ja
         tele ne serez que vous ja paine y metez, se vous du tout m’amour ne voulez perdre.
         » « Frere, dist ele, et je pour l’amour que vous avez nommee m’en soufferrai, car
         il est droiz que je le face, depuis que il est ainssi. » Dont fist Josias sa sereur
         garder curieusement a son conseil privé. Si me veul ore de lui et des autres taire,
         car je y savrai bien repairier et revendrai au roi d’Arragon et as autres.
         [rubrique/début]Ci repaire li comptes au roy d’Arragon et a Pelyarmenus.[rubrique/fin]
         364 O[lettrine7]r dit li comptes que, quant li rois d’Arragon et li autres furent
         re[c]venuz arriere, si comme dit est devant el compte, il furent tuit desesperé, car
         il virent bien que moult leur fu mesavenu, quant il furent si a point secouru et si
         ne sorent de qui, ce est a dire leur anemis. Adont envoierent une espie por savoir
         et enquerre qui cilz estoient. Lors s’en vint .I. garçon qui moult iert soutilz et
         plains d’enging. Et ne fina, si vint a Laomedon et sot qui cil furent que il queroit.
         Il revint au roy et li dist : « Sire, c’est vostre bon frere Josyas, le filz au roy
         d’Espaigne. » « Josyas, dist il, ce ne puet estre. Garde que tu dies voir ! » « Sire,
         dist il, voirement est il ce. » « Par foy, dist il, je ne le croirai ja, pour riens
         qui vive, car je n’i ai pas veu s’enseigne. » « Sire, dist il, de ce ne puis je mais,
         mais verité vous ai dite. » Dont manda li rois Pelyarmenus son neveu et li dist ceste
         chose. Quant il l’entendi, si ne le volt croire et dist : « Vous avez poi de sens
         qui cuidiez que Josias me deust grever pour eulz aidier. » « Par mon chief, dist li
         rois, c’est toute verité. » Et quant il sot ce, si jura son serement que jamais il
         n’avroit repos, si avroit tant mis de gent ensemble que secours qui leur peust venir
         ne leur avroit ja mestier. Dont envoierent a Romme pour secours si esforcieement,
         comme il miex porent. Avec ce manda les garnisons partout aus contes et aus dux que
         il avoit a[d]trais a sa cordele. Si en y ot de tiex qui moult a enviz se murent. Mais
         quant il sorent que Helcanus fu pris et li emperieres ne revenoit, si ne l’oserent
         refuser, car bien cuidierent que tout deust avoir en sa main. Si ne demora pas .III.
         semaines que il orent mis ensemble .iiii[exposant/début]m[exposant/fin]. hommes, qui
         moult durent faire a douter. L’autre partie sot cest affaire. Si furent aussi comme
         touz esbahiz, car moult avoient des leur perdus, dont il estoient moult afebloié.
         Et si ne savoient secours qui de nule part leur peust venir que ce ne fust trop tart.
         Et nepourquant il envoierent en Galilee .I. message parler a Edypus, de par le duc
         Borleuz, et li donnast la lectre de par lui. Cil se mist au chemin qui moult avoit
         a aler. Et ne fina, si vint en la cité de Bethsaÿda et trouva le duc qui ja savoit
         que Helcanus estoit venus en Grece a grant gent. Edypus avoit ja sa gent assemblee
         et estoit au mouvoir, quant li messages vint a lui, qui li mist la lectre en la main.
         Et quant il sot la besoingne, si se mist au chemin, o lui .x[exposant/début]m[exposant/fin].
         combatans. Mais ce ne pot riens valoir a ce que Pelyarmenus avoit ja sa gent assemblee,
         ançois que Edypus fust meuz. Et assembla a l’autre partie de toutes pars, si que il
         n’i ot nul d’eulz qui n’eust affaire a .IIII. ou a .V. ou a plus .
         365 <i><span class="c">Q</span></i>uant il furent ainsi tuit meslé, li dux de Lembourc avoit Laomedon laissié, garni
         de gent, si que, se a la venist, que la ville ne peust estre perdue. Et la avoit Josyas
         laissiee sa se[e]reur en moult grant doute. Or vous yroie je ramentevant la chevalerie
         de chascuns, je ne le porroie mie faire. [exponctué/Début]i[exponctué/fin] Mais tant
         dit li contes, qui bien en fait a croire, qu’ainz mais nule gent ne porent tant souffrir
         ne faire ne le porent, comme fist la partie Helcanus. Li dux de Nise meismes, dont
         li comptes ne puet laissier que il nel die, avoit tant feru et receu de plaies que
         ses boiaus estoient hors issu. Et les portoit par devant lui estrainz de son bliaut,
         dont moult estoit grant pitié de lui. Et pour ce ne demoroit pas que il ne desrompist
         la presse et aloit par la bataille, en tele maniere que il ne sembloit pas que il
         fust homs terriens. Tout aussi li bons dus de Lembourc si aidoit comme homme de grant
         pooir. Cil avoit Dorus a garder ne n’estoit homme qui a eulz se vousist prendre, que
         bien ne fust receuz a l’espee, et tant en metoient a mort que mençonge seroit par
         semblant du raconter.
         366 M[lettrine2]irrus et li sien en recevoient bien leur part. Et tout aussi faisoient
         Josyas et Japhus et Heleuz, et si maintenoient si noblement que bien parut a l’autre
         partie. Et tant en occistrent que bien cuidoient Grieu tout perdre. Quant ce vit Peliarmenus
         et li [barréàlencrerouge/début]dus[barréàlencrerouge/fin] rois d’Arragon, si se prisierent
         moult poi, quant il pieça ne les avoient mis a la voie. Dont semonst chascuns sa gent
         de bien faire. Et il s’esvertuerent comme cil qui la force avoient. Et adont ne pot
         la partie Dorus plus durer, que [f] a la voie ne les couvenist a metre. Quant Dorus
         vit ce, si fist une chose qui moult faisoit a esmerveillier et lui a douter. Car tout
         ensement comme se il eust pooir seur tous chevaliers terriens et nulz autres n’eust
         pouoir a lui, nient plus que li mains souffisant a tout le plus fort, se retourna
         il tout a .I. fais, parmi la plus grant presse des Griex. Et la en occist il tant
         que tout li plus hardi le fuioient, comme fait l’aloe l’esprevier. Quant ce vit li
         dux qui en garde l’avoit, si sot que ce estoit par miracle de Dieu moult grant, quar
         par nature ne peust il ce faire. Si le commença a suivir partout la ou il aloit. Et
         dit li contes que touz li firent voie et ne trouva qui sus lui osast ferir. Mais il
         moroient a douleur et a torment, et se metoient li pluseur a la voie. Et Diex, qui
         ne volt mie souffrir la destruction des preudommes, leur envoia .I. gent secours,
         car li bons cuens de Flandres avoit ja tant chevauchié, aussi comme par inspiracion
         de Dieu, qu’il vint a celui point a la bataille. Dont fist ses enseignes desploier,
         comme cil qui iert chevaliers tres preus et tres hardiz. Qui dont veist comment il
         se ferirent es Griex ne cuit mie que il vousist lors estre en paradiz, desci adont
         que il en seust la verité comment il se portoient aus cops ferir.
         367 <i><span class="c">Q</span></i>uant li bons cuens de Flandres et cil qui o lui furent venuz orent tant fait que il
         es Griex se furent mis, bien pouez savoir [197] que il ne furent pas oiseus, ainz
         feroient seur eulz en tel maniere que il estoient dolent que leur anemis ne se metoient
         autrement a desfense, quar, si comme je truis escript, onques puis que il choisirent
         les enseignes, il ne mistrent desfense en eulz, ainz se mistrent a la voie si esforcieement
         comme il porent, meismes Pelyarmenus et li rois d’Arragon. Et ne finerent si vindrent
         a Constance. Cil qui ne porent fouir furent tout detrenchié. Et tant y ot de mors
         que tous li pars en fu jonchiez. Ceste envaïe fist li cuens de Flandres et li sien,
         qui moult se merveilloient comment tele gent furent ainssi desbareté. Et quant il
         orent fait leur chace si avant, comme il porent, si vint l’emperiere Cassidorus au
         conte et li dist : « Sire, or pouez vous dire hardiement que vous avez mon empire
         gaaignié et fussent maintenant detrenchié mes hommes, se vous ne fussiez. » « Sire,
         ce dist li cuens, ce n’ai ge pas fait, ainz la Diex fait par miracle, ne encore ne
         me duelt li braz de chose que je y aie faite. »
         368 A[lettrine2]inssi de ce parlant retournerent aus autres qui estoient tel mené
         et si asfebloié que es chevaus ne se pooient soustenir, ainz se pasmoient de f‹...›[i]ne
         lasseté. Et tiex y avoit qui jus chaoient. Quant li cuens et li emperieres virent
         ce, si en orent grant pitié. Il ne sorent as quiex avant venir, fors tant que il enquistrent
         li quiex estoit dux de Lembourc. Bien fu qui leur enseigna. Dont vint li emperieres
         a lui, quar [b] dit li estoit que il avoit la besoigne emprise. Si le trouverent en
         tel point que Dorus le tenoit entre ses braz, et ne s’en failloit gueres que il ne
         cheoit du sanc que il avoit perdu. Lors parla li emperieres a son filz Dorus, qui
         mie ne le congnut et dist : « Biau sire, tenez le, que il ne chiee, par quoi il ne
         soit bleciez ! » « Ha ! sire, dist li damoisiaus, dites moi a qui vous ‹v›[e]stes
         et dont vient cest grant secours qui de tel peril nous a getez. » « Amis, dist li
         emperieres, je sui au conte Robert de Flandres, qui s’est mis en ceste oevre, pour
         l’amour du duc de Lembourc, dont il a oÿ parler, qui maintient ceste guerre. » Dont
         prist li emperieres le duc entre ses bras et le tint tant que il fu revenuz a lui.
         Dont ouvri li dus les iex et l’esgarda, si se merveilla moult qui il estoit, car onques
         mais ne l’avoit veu. Dont geta .I. grant souspir et dist : « Ha ! souverainz Diex
         que nous est avenu ? » Dont parlerent li cuens de Flandres et li emperieres et distrent
         : « Sire, Diex vous a par nous confortez. Si l’en rendez graces et merciz, car ce
         n’est pas par l’oevre qui en nous soit. »
         369 <i><span class="c">Q</span></i>uant li dux ot l’empereour et le conte entendu[exponctué/début]s[exponctué/fin], si
         fu moult esmerveilliez et dist : « Diex, qui tout pués justicier en une heure de jor,
         tu soies beneois et graciez ! Et vous, sire cuens, qui paine y avez mise ! Cil pour
         qui vous l’avez fait, ce est Diex, le vous rende ! » Lors fu li dus envoiez en Laomedon
         et li mena Dorus, pour lui metre a point [c] des plaies qu’il avoit. Li emperieres
         et li cuens alerent cerchant les renz et queroient les souverains et trouverent le
         duc de Nise gisant par terre et avoit ses boiaus hors de lui. Et le pleuroient ses
         chevaliers, qui moult avoient grant pitié de lui. Et quant il furent la venuz, si
         demanderent qui cilz estoit. Dit leur fu que ce estoit Karus, le duc de Nise. Et quant
         li emperieres l’entendi, si cuida que il fust de la partie Pelyarmenus. Si dist que
         ce estoit le greigneur anemi que Helcanus avoit. Dont respondi uns chevaliers qu’il
         n’avoit homme nul de sa partie qui plus eust mis grant paine a lui aidier que il avoit.
         Et quant li emperieres oÿ ce, si se tut et dist que ce ne cuidoit il mie. Ceste parole
         oÿ li dus et ouvri les iex et regarda l’empereour, aussi comme par aventure, et le
         congnut. Dont ne pot parler pour la grant doleur que il avoit au cuer. Si li vindrent
         les lermes aus iex et commença moult fort a gemir.
         370 <i><span class="c">Q</span></i>uant li emperieres vit ce, si se pensa qu’il l’ot congnut. Si se traist arriere. Dont
         prist le conte et le traist d’une part et dist : « Sire, cilz dus m’a recongneu. Gardez
         que je n’i soie encusez tant que je me face congnoistre, car ainz que ce soit, savrai
         je el. » « Sire, dist il, dont ne vous metez mie en lieu ou vous soiez recongneuz.
         » « Non ferai je, dist il. » Dont se mistrent a la voie lui et Daphus et alerent au
         lieu ou on tendi le tref le conte dehors Laomedon, ou plus bel lieu et el plus souffisant.
         Li cuens fu demorez ou li dus fu en tel point. [d] Et quant il fu revenuz a lui, si
         geta granz souspirs et dist : « Ha ! Diex ! Que est ce que j’ai veu ? Ou est li emperieres
         ? Faites le moi venir ! » Dont parla li cuens et dist : « Amis, dites moi comment
         il vous est et duquel empereour parlez vous. » « Sire, dist il, de mon seigneur que
         je vi ore si com moi semble. » Dont y ot aucuns qui moult fort plorerent, car il cuidierent
         qu’il ne fust mie bien a lui, a la douleur que il sousfroit. Et sanz faille il meismes
         en fu deçeuz, quar, quant il vit que on le celoit, si cuida que ce eust esté fantosme.
         371 A[lettrine2]inssi fu li dux menez et aportez el chastel. Meismes Josyas et li
         autres et Mirrus, qui moult avoient receuz de pesanz cops, se furent mis dedenz la
         ville et tout cil qui plaié furent et navré, de quoi parole deust estre. Dont furent
         li mire moult curieus d’eulz garder. Dorus ala partout partout (sic) pour chascun
         mercier et conforter de leur meschiez. Et trouva que de touz les princes n’i ot nul
         que li mire n’eussent en couvent de guerir, fors le duc de Nise. Mais cil estoit tiex
         menez que moult s’en desconfortoient. Aprés ala Dorus entre lui et Leuz par devers
         le conte de Flandres et se mistrent a genouz devant lui. Et il les en leva moult tost
         et leur dist : « Ce ne faites jamais, car je sui touz vostres ! » « Ha ! sire, dist
         li enfés, bien m’avez hui moustré la vostre grant bonté, car tuit eussons esté mort
         se vous ne fussiez. » A ces paroles estoit li emperieres presens, qui mist Dorus a
         raison et li dist : « Sire, estes [e] vous ce (sic) qui estes filz a l’empereour de
         Costentinnoble ? » « Sire, dist il, Cassidorus doit estre mon pere voirement et Helcanus
         mon frere germain, que Peliarmenus tient en prison. » Si en ot moult grant merveille
         et demanda comment il avoit esté pris par sa grant desloiauté et par sa grant traïson.
         372 <i><span class="c">Q</span></i>uant li emperieres entendi que son filz li einznez estoit en prison, si ot moult grant
         merveille et demanda comment il avoit esté pris. « Sire, dist Dorus, ce vous dirai
         je bien. » Lors li conta toute la traÿson comment ele avoit alé. Et quant il l’ot
         entendu, si fu moult yriez, car il le cuidoit en l’ost avec les autres, si dist :
         « Verité, dist cil qui ce dist, que nulz ne se puet de traïson gaitier. » « Ha ! sire,
         dist adont Dorus, se vous saviez comment il me cuidierent metre a mort et une moie
         suer aussi que je ai ! » « Comment ? dist li emperieres. Comptez le a mon seigneur.
         Si ferez que courtois. » « Par Dieu sire, dist il, ce ne ferai je pas a enviz. » Dont
         leur conta tout du commencement de jusques en la fin. Quant li cuens et li emperieres
         orent ce entendu, si s’en esmerveillierent moult. Et adont traist li emperieres le
         conte d’une part et li dist : « Ore, sire, avez vous bien entendu. Est il bien mestiers
         que ces choses soient mises a point ? » « Certes, sire, voirement est ce moult grant
         douleur, quant cil qui sont engendré [f] d’un sanc font tel malice pour l’onneur du
         siecle. » « Sire, dist il, tele est en vie qui touzjors mais durra ne ja ne faudra.
         » Ainssi parlerent de pluseurs choses, dont je ne puis faire mention. Et quant il
         ot enquis a Dorus ce que il volt, si prist congié a eulz. Et il s’en revindrent au
         chastel ou li autre estoient.
         373 L[lettrine2]i emperieres, qui moult estoit en grant soupeçon de son filz, ne sot
         que faire se il congnoistre se feroit en la terre, avant que plus grans maus en venist,
         car il pooit bien savoir qui amis et qui anemis li estoit. Dont parla au conte et
         a Daphus, son compaignon, que il le conseillassent de ceste chose. « Par foi, distrent
         il, vous en estes plus sages que nous ne soions. Si en faites vostre volenté. » «
         Par foi, dist il, je sui poi sages et ai esté de ceste chose. Ne se je le vouloie
         faire, je ne saroie au quel chief commencier. » Dont parla Daphus et dist : « Sire,
         se croire me voulez, vous vous ferez autrement congnoistre desci adonc que je meismes
         avrai parlé a Pelyarmenus et savrai sa parole et pourquoi il a saisi l’empire, en
         tel maniere comme nous entendons. Aprés, selonc ce que je savrai de sa response, si
         avrez conseil de vous faire congnoistre. » « Bien m’i acort, dist li emperieres, mais
         que ce semble bon a mon seigneur qui ci est. » « Sire, ce dist li cuens, ce ne puet
         [198] mie trop grever. » Dont orent conseil que Daphus yroit a Pelyarmenus, aussi
         comme messages, et porteroit unes lectres seelees. Il fu tart et li mengiers fu pres.
         Si alerent mengier par l’ostel. Et quant il fu temps d’aler dormir, si le firent,
         et puis au matin se leverent. Dont s’apresta Daphus et prist ses armes, si s’en fist
         moult richement appareillier. Adont monta el cheval et pendi .I. escu a son co‹r›[l],
         fort et pesant, et puis prist .I. fort espiel. Et tout ainssi prist a chevauchier
         parmi l’ost, ou il fu moult esgardez de pluseurs. Il a tant chevauchié que il vint
         en la cité de Coustances, ou Pelyarmenus estoit, o lui grant plenté de barons. Mais
         quant il fu aperceuz de sa gent, il vindrent a lui et li demanderent a cui il estoit.
         Il respondi et dist que il estoit a Cassydorus, empereour de Costentinnoble.
         374 <i><span class="c">Q</span></i>uant il oÿrent ce, si cuidierent qu’il venist de Romme ou d’autre lieu ou Pelyarmenus
         l’eust envoié. Dont passa outre parmi la cité et ne fina, si vint el palais. Il descendi.
         Si fu bien qui son escu et son glaive li tint et son cheval aussi. Il monta el palais.
         Si haubergiez comme il estoit, moult fu esgardez de touz. Lors saillirent chevaliers
         qui li enquistrent qui il estoit, et il n’en daigna mentir, car il dist que il estoit
         a l’empereour de Costentinnoble, cil qui avoit esté [b] filz Laurin et estoit appelez
         Cassydorus. Dont furent cil tout esbahi et demanderent ou il estoit. Il dist que ce
         saroit il bien dire a leur seigneur. Et dont ne targierent cil plus, ainz vindrent
         en une chambre ou Pelyarmenus estoit, et estoit moult navrez et bleciez. Dont li dist
         uns chevaliers : « Sire, la hors a .I. chevalier qui dit que il est a mon seigneur
         vostre pere et dit que il veult parler a vous. » « Comment ! dist il. Que ne l’avez
         vous fait venir avant ? » « Sire, dist il, il est de ses armes garniz. Voulez vous
         que il ainssi viengne avant ? » « Nenil, dist il, faites le de ses armes desgarnir,
         se il a moi veult parler. » Dont s’en vint cil a Daphus et li dist ainssi : « Lors,
         dist Daphus, sire, sachiez que je moult volentiers le ferai. » Lors fu mlt (sic) tost
         de ses armes desarmez et demora en son auqueton. Si se [exponctué/début]i[exponctué/fin]
         mist aprés le chevalier a voie qui l’enmena en la chambre ou Pelyarmenus estoit. Quant
         il le vit, si l’a maintenant congneu et dist : « Bien viengne Daphus li miens bons
         amis ! Et aussi sui je le sien. »
         375 <i><span class="c">Q</span></i>uant il ot ce dit, Daphus li dist : « Sire, Diex vous maint a voie de verité ! » «
         Amis, dist il, Diex vous en oie ! » Dont fist Pelyarmenus vuidier ceulz de la chambre,
         fors lui et Daphus. Quant Daphus le vit, si s’aprocha de lui et li dist : « Sire,
         je sui a vous envoiez de par celui qui vostre pere doit estre. » « Amis, dist Pely[c]armenus,
         qui est cil de qui tu diz ? » « Sire, dist il, c’est li emperieres de Costentinnoble.
         » « Sire, li emperieres de Costentinnoble ! » « Sire, voire. » « Et qui est emperieres
         de Costentinnoble ? » « Sire, dist il, Cassydorus, qui fu filz Laurin. » « Amis, dist
         il, il est pieça mors. » « Sire, dist Daphus, gardez que vous direz. Je le laissai
         hier matin assez pres de ci. » « Par foi, dist il, merveilles oi. Et comment est ce
         dont qu’il n’est a moi venuz ? » « En non Dieu, sire, ainz vous mande que vous a lui
         vengniez. » « En quel lieu ? », dist Pelyarmenus. « Sire, devant Laomedon ou il est.
         Et n’a pas .iii. jours que il y est venuz, o lui le conte Robert de Flandres. » «
         Ha ! Daphus, dist il, me veuls tu traïr ? As tu fait empereour de autrui que de moi
         ? » « Sire, dist Daphus, je ne sui pas traitres, ne traïson ne fis je onques. Et se
         vous vouliez dire que je traitres fusse, moult vous en yroie tost a l’encontre, car
         vous n’avez droit en l’empire, car vostre pere est en vie. Et tout fussiez vous ainssi
         saisi de l’empire, comme vous estes, et il fust mors, si n’i avez nul droit. Si vous
         loeroie que vous venissiez a vostre pere a merci et le receussiez, si comme vous le
         devez faire, et li osfrissiez (sic) amende de son empire, que vous avez saisi sanz
         raison et a tort, et de son filz, que vous tenez em prison. » « Biau sire Daphus,
         dist il, bien pouez dire en partie vostre volenté, car ja[d]diz me feistes vous courtoisie.
         Et je maintenant la vous veul rendre a .c. doubles, car, par la foy que je doi a Fastidorus,
         mon frere, se ne fust ce, jamais de moi ne partissiez sanz vie perdre. » « Comment,
         sire, dist Daphus, pourquoi dites vous ce ? Quele chose vous amenroit a faire a moi
         tel vilanie que vous me dites ? » « Je le vous dirai, dist il. Vous me dites que,
         tout fust mes peres mors, que nul droit n’aroie en la terre tenir. » « Sire, dist
         il, je vous di verité, tant comme Helcanus vive ne Dorus, son frere, qui maintenant
         est devant Laomedon. » « Biaus sire, dist Pelyarmenus, Helcanus et Dorus, de qui vous
         parlez sont pieça mors. Meismes mon pere, que vous dites qui est en vie, est trespassez
         grant piece a. » Quant Daphus oÿ ce, si fu moult esbahiz et dist : « Par foi, merveilles
         puis oïr, que tout ce que vous me dites savez bien que c’est faus. Et si le voulez
         faire estable ! » « Comment ! dist il, voulez vous faire empereour de celui qui me
         nia Mignot que il n’estoit pas mon pere ? » « Sire, dist (sic), voirement est celui
         emperieres de Costentinnoble. » « Pourquoi, dist adont Peliarmenus, me dist il que
         il mie ne l’estoit ? » « Sire, dist il, ce que il dist ne fu pour el que il mie ne
         se vouloit faire congnoistre, ne a vous ne a autre. » « Par mon chief, dist il, ja
         par cestui barat n’i enterra. Comment deable me cuide il dont faire entendre que ce
         soit [exponctué/début]i[exponctué/fin] mon pere, aprés ce que il me nia ? Ja par Dieu
         ne croirai ce que ce soit il ! Car se [e] il fust cil que on dist, il ne m’eust renié
         pour tout le monde. Et autant puis je dire de celui que je tieng en ma prison, si
         comme vous dites. Li rois d’Arragon cuidoit que ce fust mon frere et le me fist chiez
         le roy d’Espaigne entendant. Quant je li diz pour quel raison il estoit contre nous,
         car il estoit filz mon pere et j’estoie son frere, il dist que ce ne savoit il mie.
         Et bien le me nia, et je aussi le ni et tout aussi fais je celui que vous dites qui
         mon pere est. »
         376 <i><span class="c">Q</span></i>uant Daphus oÿ ce, si fu touz esbahiz, car il vit bien que cil metoit barres et excusances
         avant par quoi il se couvroit de son malice. « Sire, dist il, je vous dirai une raison
         par quoi vous ne le pouez nier. Tout ne le veissiez vous onques, il ne puet estre
         que, de quelconques heure que il voudra estre congneuz, que il ne le soit des princes
         de cest paÿs. » Ne m’en chaut, dist il. Face soi congnoistre des quiex que il voudra
         ! » Et quant Daphus vit ce que il n’en porroit el traire, si li dist : « Sire, moult
         me poise de ceste [exponctué/début]i[exponctué/fin] se amender le peusse. Et sachiez
         que, se vous me voulez croire, vous en vendrez a meilleur chief que vous faire ne
         doiez. Et je arriere m’en yrai, quant vous autre chose faire n’en voulez. » « Nenil,
         dist il, tant comme la volenté aie que je sent. » Atant prist congié Daphus et fu
         resaisiz de ses armes et se mist en son chemin. Pelyarmenus, qui pensa bien que li
         emperieres serois (sic) conjoïz d’aucuns princes de la terre, si manda le roy d’Arragon
         que pour Dieu il venist a lui, [f] car il ne pooit a lui aler. Et il si fist. Et quant
         il fu venus, si li conta tout ainssi comme Daphus li ot dit. Quant il entendi ce,
         si fu moult esbahiz et dist : « Comment ! Est ce dont cil qui fu contre moi pour le
         roy d’Espaigne, qui ne li estoit riens ? Par Dieu, moult li cuide chier vendre a ceste
         fois ! » Dont manderent touz les princes du paÿs qui avoient esté desheritez pour
         le fait de l’empereriz. Et leur fu dit que ore, se pooient il vengier de leur peres
         et de leur amis qui ars et mors avoient esté sanz raison et se il pooient au desseure
         venir de ceulz qui ainssi les avoient bailliz, touz les remetroit en leur seignories.
         Dont s’afichierent moult que il leur pooir en feroient. Meismes li autre, quant il
         sorent et oÿrent noncier de l’empereour, si furent moult esbahi et virent bien que
         il orent mes‹i›[e]rré et que comparer leur couvenoit, se li emperieres en venoit au
         dessus. Si distrent que il metroient le tout pour le tout et feroient a Peliarmenus
         grant aide.
         377 D[lettrine2]aphus, qui partiz s’estoit de Pelyarmenus, n’arresta, si vint ou li
         emperieres estoit devant Laomedon. Quant il fu descenduz, si vint devant li et li
         conta tout ainssi comme il avoit trouvé a son filz. Quant il oÿ ce, si fu moult yriez
         et s’en vint la ou li contes estoit, si li dist : « Sire, que conseilliez vous de
         ceste chose ? Autre response ne puis je avoir de ceste chose de cel deable ! » Lors
         li conterent tout ainssi comme il avoit dit et comment il s’afichoit [199] de ses
         enfanz metre au dessouz. Dont parla li cuens en tele maniere et dist : « Sire, se
         je estoie en vostre point, je manderoie a touz les princes de ceste terre, par lectres
         et chascun par son non, que il venissent a moi et me recongneussent a seigneur. Lors
         ne porra estre que aucuns n’i viengne, car il cuident que vous soiez perduz ou mors.
         Et tiex vendra a vous, quant il vous savra en vie, qui poi vous priseroit, se vous
         estiez mors. Et avant que vous faciez ceste chose, faites vous congnoistre a ceulz
         qui ci ont maintenu ceste guerre, car au mains en seront il plus a aise et miex entalenté
         de bien faire d’ore en avant, car bien sachiez que moult vous aimment et prisent et
         vous et vos enfanz. Quant il ne sevent nouveles de vous, ainz cuident que vous soiez
         mors, et si ont mis leur cors et leur vies pour le droit metre avant et le tort abatre
         et abaissier. Si les en merciez et il en seront de leur maus alegiez, quant il vous
         verront en present. » « Par Dieu, sire, ce dist Daphus, moult dites bonne raison.
         » « Sire, ce dist li emperieres, je le ferai, quant vous le me conseilliez. Mais la
         raison pour quoi je ne me vouloie mie faire congnoistre encore, c’estoit pour ce que
         je vouloie savoir comment mi ami se prouveroient d’aidier ceulz a qui il le devroient
         faire, pour droit et pour raison. » « En non Dieu, ce dist li contes, bien le pouez
         aujourd’ui savoir, sanz autre prouvance faire. » « Certes, dist il, vous dites [b]
         verité. Ne plus ne les veul esprouver. » Adont fist mander par Daphus son chier filz
         Dorus que il venist, car ce estoit cilz en qui il se devoit plus fier de touz ceulz
         qui la estoient assemblé et que il miex devoit amer.
         378 <i><span class="c">Q</span></i>uant Daphus oÿ ce, si fu moult joians de ceste chose. Adont s’apresta moult noblement
         et vint a tout .X. chevaliers en Laomedon, ou Dorus estoit avec le duc de Lembourc,
         qui moult estoit au dessouz de sa force. Quant Dorus les vit, si vint a eulz et leur
         fist moult grant joie. Et lors li dist Daphus : « Mes sires li emperieres vous mande
         que vous a lui veigniez. » Et quant Dorus oÿ parler de l’empereour, si fu touz esbahiz,
         car il ne cuidoit mie que ce fust de son pere dont il parlast. Si respondi et dist
         : « Sire, qui est cilz emperieres que vous dites qui me mande ? » « Sire, dist Daphus,
         c’est vostre pere. » « Mon pere ? dist il. Vrais Diex, puet ce estre voirs que vous
         me dites ? » « Sire, ce dist Daphus, verité vous di je. » Lors ot Dorus tel joie que
         il ne pot mot dire, ainz li vindrent les lermes aus iex et dist : « Biax tres douz
         Diex, qui droituriers estes, en vos o eures loez et graciez soiez vous de ces nouveles
         ! Or ne plaing je aujourd’ui ma perte [biffé/début]inte[biffé/fin] se poi non, mais
         que ce soit voirs ce que j’entens ! » « Sire, dist il, ja le porrez veoir. » « Par
         foi, dist il, je ne sai, mais poi le congnoistroie, se il ou autres ne le me faisoit
         connoistre, car trop estoie jones, quant il de moi parti. » Lors n’i mist plus longue
         [c] atente, ainz se mist a la voie avec eulz sanz autre compaignie que de Leuz et
         de 
         .<span class="num">ii</span>.        
          autres chevaliers. Quant il vindrent devant l’empereour, si se lessierent cheoir
         a [exponctué/début]s[exponctué/fin] ses piez li dui damoisel. Et quant il vit ce,
         si en ot moult grant pitié et les enleva au plus tost que il pot. Dont prist Dorus
         entre ses braz et le commença a baisier, en pleurant, et dist : « Chier filz, vous
         avez eu grant mestier d’aide. » « Ha ! pere, dist Dorus, comme vous avez fait longue
         demoree ! » « Biaus filz, dist il, longue demoree fait a la foiz cuer joiant. » «
         Sire, dist il, c’est voirs, et a la foiz cuer courrecié. » « Par foi, dist il, c’est
         verité. Autant y a de l’un comme de l’autre. Et tout aussi est il de la moie demouree.
         » « Ha ! peres, dist il, en quel lieu pouez vous avoir tant demouré qui en tel point
         nous avez laissiez, meismes mon frere, que vostre filz a traÿ, dont j’ai le cuer si
         dolent que a poi que je n’en is hors de mon sens ? » « Filz, dist li emperieres, souffrance
         doit estre souffraiteuse et par souffrir vient on a la foiz a ce que on ne feroit
         pas pour la greigneur force du monde. Or pouez vous congnoistre vos amis et savoir
         qui sont vos anemis. » « Certes, peres dist il, vous dites verité. Et j’en congnois
         de tiex par ceste chose qui moult me plaisent et tout [exponctué/début]a[exponctué/fin]
         aussi le contraire. » Adont dist li emperieres au conte : « Sire, or veul je que vous
         m’aidiez a visiter ces barons qui tele amour m’ont faite, si comme de leur cors metre
         tout adés en aventure [d] de vie perdre. » « Sire, dist il, ce ferai je volentiers.
         »
         379 D[lettrine2]ont s’apresterent il moult gentement et furent .C. chevaliers touz
         acesmés d’unes robes, puis monterent es palefroiz. Et tout ainssi se mistrent en Laomedon
         et entrerent en la ville. Dorus, qui chevauchoit delez son pere, li dist : « Sire,
         mon seigneur le duc de Lembourc vous couvient premiers visiter, car il moi et ma suer,
         si comme je vous ai conté, a il norriz et toute ceste gent ici a il assemblee, car
         ja uns touz seulz n’i en fust venuz, se il meismes ne les y eust fait venir. » « Biax
         filz, dist li emperieres, ce ai je bien entendu. » Dont s’en vindrent a l’ostel le
         duc de Lembourc ou il estoit. Si sont de leur chevaus descendus, puis monterent amont
         et vindrent la ou il estoit. Et quant il les vit, si fu aussi comme touz esbahiz.
         Il se volt drecier, quant li emperieres et li cuens le detindrent et s’assistrent
         delez lui. Et dont parla li emperieres et li dist : « Sire dux, comment vous est il
         de vos plaies ? » « Sire, distrent li mire, nous le vous rendrons sain et entier dedenz
         d’ (sic) .I. [exponctué/début]i[exponctué/fin] mois. » « Par mon chief, dist li emperieres,
         et vous preu y avrez. » Dont parla Dorus, qui moult fu engranz de dire au duc : «
         Sire, savez vous a qui vous parlez ? » « Certes, amis, dist li dus. Je ne congnois
         pas touz ceulz qui ci sont venuz avec mon seigneur le conte de Flandres, mais bien
         croi que il soit a lui. » « En non Dieu, [e] sire, voirement est il a lui. Et tout
         aussi sui je son filz, car il est emperieres de Costentinnoble. »
         380 <i><span class="c">Q</span></i>uant li dus entendi ceste parole, si fu touz esbahiz. Et lors dist Dorus aprés : «
         Sire dus, vous n’avez pas vostre paine mal emploiee, car vez ci mon seigneur l’empereour,
         que nous vous avons ci amené, pour vous mercier du grant secours et des grans paines
         que vous avez pour lui eues et pour ses enfanz. » Adont fu li dus si esbahis qu’il
         ne sot que respondre. Si esgarda l’empereour et dist : « Sire, pour Dieu, dites se
         vous estes celui que nous avons tant atendu ! » « Chiers amis, dist li emperieres,
         voirement sui je cil. N’en doutez mie. Et em brief temps en porrez savoir plus vraies
         nouveles. » Lors ot li dus tel joie que bien le pot on veoir, car ainz [exponctué
         /début]i[exponctué/fin] mais nulz hom ne le pot faire plus lié que il fu de li. Et
         quant il se furent conjoï, si que bien plot a touz, si alerent a Japhus et puis a
         Josyas et puis aprés au duc de Nise. Et celui trouva li emperieres moult ataint. Et
         si tost comme il le trouva et li dux le vit, si cria et dist : « Ha ! Diex, voirement
         avoie je le droit, se je disoie que j’avoie celui veu qui est (sic) sires et souverain
         doit estre de moi et de l’empire. »
         381 D[lettrine2]ont li tendi les braz, et li emperieres s’abaissa a lui et l’acola
         moult piteusement. Dont se conjoïrent moult fort et moult peust on avoir grant pitié
         [f] du duc comment il conjoïssoit l’empereor. Et el conjoïssement se rendoit moult
         courpables envers lui, mais li emperieres li dist : « Chiers amis, bien en avez l’amende
         faite. Et pour ce vous aimme je tant que bien fait a merir. » Quant il ot tout ce
         fait et dit que bien pot plaire, si vint a Mirrus. Et celui conjoï il de tout son
         cuer et li dist : « Sire, bien ot li vostres peres au mien mestier, et tout aussi
         avez vous a moi. » « Ha ! sire, dist il, poi puet valoir chose que j’aie faite, se
         nous ne ravons arriere monseigneur vostre filz. » « Amis, dist li emperieres, de ce
         soiez tout seür que nous le ravrons voirement et vendrons du tout au desseure, se
         Diex plaist en qui je croi. »
         382 A[lettrine2]inssi conjoï li emperieres les barons et ala partout la renommee de
         lui que il estoit repairiez. Si n’i ot nul de touz [exponctué /début]c[exponctué/fin]
         ceulz de l’ost qui ne fust aussi comme tout asseur. Si ne demoura gueres que li emperires
         fist faire chartres et briez et manda par toute Grece a touz les princes que il venissent
         a lui, devant Laomedon, et le recueillissent comme leur seigneur. Quant il sorent
         ce, si furent touz esbahiz et ne sorent que faire. De tiex y ot, et li auquant vindrent
         a Pelyarmenus et li distrent : « Sire, malement vous nous avez deceuz, quant vous
         nous disiez que vostre peres estoit [exponctué/début]i[exponctué/fin] mors. Et il
         nous man[200]de que nous aillons a lui ! » « Biaus seigneurs, dist il, ce que je vous
         ai dit vous ferai je bien estable, mais que vous ne me failliez de ma couvenance.
         » « Sire, distrent il, se vous peussiez avoir secours a Romme a ce que vous peussiez
         contrester a ceulz qui sus vous queurent, moult esploiteriez bien. » « Certes, dist
         il, voirement l’avrai je tel que bien fera a douter a touz ceulz qui contre moi voudront
         estre. » « Sire, et nous ferons du tout a vostre commandement. »
         384 A[lettrine2]inssi se tindrent li auquant a lui. Et de tiex y ot qui mie n’oserent
         venir avant l’empereour, ainz li remanderent que il preist .I. jour a estre en la
         bataille contre Pelyarmenus, et il avroient apresté eulz et leur gens et seroient
         en s’aide partout. Et de tiex y ot qui vindrent a lui si esforcieement que il ne douterent
         la mort ne homme qui grever les peust. De ceulz y ot 
         .<span class="num">ii</span>.        
          Et fu Licorus li uns dont j’ai devant parlé. Et li autres fu uns riches dux et avoit
         a non Leodorus. Cil doi ne vindrent pas si eschariement qu’il n’eussent avec eulz
         .xiii[exposant/début]m[exposant/fin]. haubers. Quant il vindrent devant l’empereour,
         si firent tant par leur sens qu’il furent bienvenu. Dont ne volt atendre li emperieres
         et li contes de Flandres que il a tout tant de gent comme il orent ne chevauchassent
         contre Pelyarmenus et seur ceulz qui en s’aide estoient. Cil n’estoient [e/avant enluminure]
         mie en point que il peussent issir. Si se tindrent en la cité, qui moult estoit fors,
         et li emperieres se retraist vers Laomedon. Et fist la tour assaillir qui si fors
         estoit qu’il ne porent riens faire. Si n’i firent pas moult grant force pour les navrez.
         Dont la ville es[f/avant enluminure]toit moult porprise, par quoi li emperieres s’en
         souffri tant que bien porroit estre au desseure de leur santé. Si me tairai d’eulz
         une piece, car li contes revient a Helcanus, dont je me sui une grant piece teuz.
         [rubrique/début]Comment Pelyarmenus envoia Helcanus, son frere, a Romme a Fastidorus
         et a sa mere.[rubrique/fin] [e/après enluminure]
         385 C[lettrine7]i endroit dit li comptes que, quant li doi chevalier se furent parti
         de Pelyarmenus, il ne finerent par leur jornees, l’un jour aprés l’autre, tant que
         il vindrent en la cité de Romme. Dont s’en vindrent au Palais Majour. Et la estoit
         l’empereriz, o lui grant plenté de dames et de damoiseles. Meismes y estoit Aphode,
         qui fame estoit Phastidorus, et Ysodore, qui fame estoit Pelyarmenus. Ces 
         .<span class="num">ii</span>.        
          dames estoient filles [exponctué/début]i[exponctué/fin] au roy d’Espaingne et avoient
         toutes de grant amour amé Helcanus, si comme devant a esté dit el compte. [f/après
         enluminure] Quant li chevalier furent tout descendu, si orent Helcanus apresté et
         l’enmenerent amont el palais. Dont vindrent les damoiseles es chambres a l’empereriz
         et li distrent nouveles que Pelyarmenus avoit envoié .I. chevalier en prison de Costentinnoble.
         Dont commanda l’empereriz que on devant lui l’amenast, et on s’i fist. Dont fu Helcanus
         presentez moult noblement, comme cilz qui estoit en robe de pourpre, et estoit si
         biaus que nulz plus de lui. Dont distrent cil : « Ma dame, Pelyarmenus nous a a vous
         tramis et vous envoie cest chevalier a faire vostre volenté. » « Bien avez fait le
         message, dist ele. » Puis leur dist a touz [d] ensemble que bien fussent il venuz.
         Lors commanda que il s’alassent touz desarmer et appareillier, et il si firent. Helcanus
         demoura entre les dames et les damoiseles, qui moult l’esgarderent et prisierent la
         biauté de lui et sa contenance. Mais l’empereriz congnut bien que c’estoit cil qui
         fist destruire les princes de Costentinnoble. Lors le fist delez li seoir et li dist
         : « Or ai je tant fait que je vous tien (sic). » « Dame, dist li damoisiaus, si pouez
         de moi faire vostre commandement. » « Par mon chief, dist ele, bien avez dit. Et je
         vous ferai avoir riche prison. » Puis dist l’empereriz : « Sire ne me celez pas que
         vous ne me dites ou vostre pere est. » « Certes, dame, ainz le vous celerai bien,
         car je ne le vi plus a de .X. anz. ne je autres nouveles n’en sai, ce sachiez certainement.
         »
         386 <i><span class="c">Q</span></i>uant l’empereriz oÿ ce, si fu toute esbahie et dist : « Dont me dites en quel lieu
         il vous laissa, et vous lui ! » Dont esgarda l’empereriz Helcanus. Et li chaïrent
         les iex as 
         .<span class="num">ii</span>.        
          dames qui estoient fames ses filz. Si fu moult esbahiz et mua moult tres grant couleur
         et abaissa sa chiere, que il avoit moult gente. Si ne respondi mot a l’empereriz.
         Et quant elle vit qu’il ne respondroit mie, si li dist : « Sire, pourquoi ne me dites
         vous ce que je vous ai enquis ? » « Dame, dist il, je pensoie ou ce avoit esté. »
         Et lors li dist qu’il l’avoit laissié en .I. chastel que on apeloit le Chastel Marage,
         et cil seoit sus la mer de Frise. « Et quel part est ce ? » ce [e] dist l’empereriz.
         « Dame, dist il, c’est vers la mer de Frise, a la costiere d’Alemaigne. » « Et comment,
         dist ele, se parti il de vous et vous de lui ? » « Dame, dist il, par aventure qui
         la nous mena, que cil du chastel avoient guerre a gent qui plus estoient que il ne
         fussent. Et sot mon pere que cil dehors avoient tort et cil dedenz droit. Si cuida
         aidier les plus foibles, si comme il fist. Et quant la guerre fu mise a chief, mes
         peres s’acompaigna a .I. chevalier du chastel et avint que la me laissa. Et me dist
         qu’il revendroit a moi en prochain terme, mais il ne me tint pas couvent, car puis
         que il de moi se departi ne fu de moi veuz. Or vous ai je dit ce que je en sai. »
         387 <i><span class="c">Q</span></i>uant l’empereriz oÿ ce, si ot grant merveille et dist : « Moult bien croi que il en
         aucun lieu soit ou il ne se veult faire congnoistre. Et sanz faille, bien li est sens
         et raison failliz, [exponctué/début]o[exponctué/fin] quant il en tel point a sa terre
         laissiee et est alez en divers paÿs ou il n’est amez ne chier tenus, si comme il deust.
         Et avec tout ce a il son empire perdu et cil aussi qui avoir devoient aprés lui l’empire,
         se il envers moi ne fait ce que faire doit. » « Dame, dist Helcanus, quel chose a
         il a vous a faire ? » « Quele chose ! ce dist ele. Biau sire, il fu .I. jour que vous
         bien savez que cil de Costentinnoble et de Romme firent le mariage de moi et de lui,
         au vivant de vostre mere. Dont li droit fu puis cong[f]neuz par quoi je me parti de
         lui, et il de moi. Or est depuis avenu que vostre mere est trespassee, par quoi il
         deust estre repairiez a moi et me tenist comme sa chiere amie, si comme je sui. Et
         fussent mi enfant plus couvenable, ce que il me semble que il les veulle faire bastars.
         Si ne fait pas bien ne ce que il doit. » « Dame, dist li damoisiaus, il me semble
         bien que la raison soit couvenable que vous dites, mes une chose y a que je veul que
         vous sachiez : comme il soit ainssi que il, si tost comme vous vousissiez, il ne repaire
         a vous pour faire vostre volenté, ne s’ensuit il mie que il n’i sache aucune bonne
         raison par quoi il l’ait fait. Et pour ce ne deussent pas vos enfanz avoir saisi sa
         terre, ainssi comme il ont fait, et moi meismes refuser, a ce que je ne doie estre
         plus prochains de l’empire que nulz d’eulz, tout fust mes peres et le leur sanz vie.
         » « Certes, dist la dame, bien le congnois. Et je veil bien que vous sachiez que ma
         volenté n’a mie esté tele que je vousisse que mes filz en eust ainssi esploitié comme
         il a. Mais puisque ainssi est que vostre pere a ainssi de moi esploitié, sachiez que
         vous de ma prison n’istrez de ci adont que je de lui orrai autres nouveles, car je
         le cuide a ce mener que il a moi vendra et fera tant que vous serez bon ami, et vous
         et mes enfanz, et tout le mesfait qui y avra esté. Bien le ferai amender si plainement
         [201] que bien vous devra souffire. » « Dame, dist adonc li damoisiaus, dont yra bien
         li afaires, mais bien sachiez que, quant li emperieres savra comment les choses ont
         alé, moult en devra estre yriez, ne fust ore autre chose que de mon frere et de ma
         suer qui si ont esté mené que par grant aventure sont de mort eschapé. »
         388 <i><span class="c">Q</span></i>uant l’empereriz ot entendu que par aventure erent li enfant de mort eschapé, si en
         ot moult grant merveille. Dont li demanda, aussi comme de ce ne fust riens, qui cil
         enfant estoient dont il parloit. « Dame, dist il, de mon frere Dorus et de [exponctué/début]i[exponctué/fin]
         ma suer Cassydore. » « Qu’en est il avenu ? Dites le moi ! » « Dame, dist il, bien
         en savez la verité. A quoi faire le vous conteroie je ? » « Foy que je doi a l’ame
         de Fissee, mon pere, que non fais ! Ainz veul que vous m’en dites la verité. » Dont
         ot Helcanus merveilles de ce qu’ele s’escondissoit si fort. Si ne veult laissier que
         il de ce qu’il avoit oÿ de eulz ne li conte.
         389 <i><span class="c">Q</span></i>uant l’empereriz en sot la verité, si fu joians et yriee : joianz de ce qu’il erent
         en vie, dolente de ce qu’il avoient ainssi esté mené. Adont ne se pot tenir que ele
         moult fort ne souspirast. Et lors li issirent les lermes des iex a grans ruis et dist
         : « Lasse cheitive, comme il me mescharroit ! Se tele chose m’estoit avenue, mal en
         seroie sage. » « Certes, dame, dist il, ce ne sui je mie, mais avant couvendra venir
         celui qui tel chose pourchace, avant que jamais pais couvena[b]ble en soit faite.
         »
         390 E[lettrine2]n ce que l’empereriz tenoit Helcanus de paroles, les 
         .<span class="num">ii</span>.        
          dames furent toutes esbahies de Helcanus, quant eles l’orent veu. Et sorent que c’estoit
         cil qui la guerre leur pere avoit menee a fin. Dont muerent tres grant couleur et
         esgarderent l’une l’autre et mistrent leur chiez ensemble. Et dist l’une a l’autre
         : « Veistes vous onques mais cest chevalier ? » « Comment ! dist adont Ysodore, n’est
         ce pas Helcanus, qui fu compains Josias, mon frere, qui la guerre mon seigneur de
         pere mist a fin de lui et du roy d’Arragon ? » « Par Dieu, dist l’autre, verité avez
         dite. Mais il me semble que il ne se veult pas faire congnoistre a nous. » « Ce sarai
         je par temps », dist Aphode. Dont se traist jouste l’empereriz et demanda qui cilz
         chevaliers estoit. « Dame, dist ele, il fu filz a l’empereour de Costentinnoble. »
         « Et comment a il a non ? dist ele. » « Il a a non Helcanus », dist ele. Dont se traist
         cele pres de sa suer et dist : « Voirement est il ce. Mais ne cuidions mie que ce
         fust si grant chose de lui. » « Ha ! dist Ysidore, bien le pooit on veoir et savoir,
         car, se il ne fust de si souffisant lieu venus, il n’eust pooir de faire ce que il
         fist. » « C’est tout voir, dist li autre. Mais il couvient a lui parler et savoir
         se il nous voudra congnoistre. Et se il a mestier de nous, moult li devons souffisaument
         aidier. » « Par foi, dist l’autre vous, dites verité. » « Or m’en laissiez couvenir
         », dist Aphode.
         391 <i><span class="c">Q</span></i>uant l’empereriz ot moult longuement par[c]lé a lui et dit ce qui li plot, si le mist
         a raison la dame et dist : « Dame, moult me semble bien que je aie veu cest chevalier
         en aucun lieu que je mie bien n’ai detenu. Moult volentiers li demanderoie, se il
         vous plesoit, mais que ce fust conseil privé, aussi comme de nient ne fust. » « Par
         Dieu, dist l’empereriz, moult me plaist. Alez et le traiez d’une part. Si parlez a
         lui de ce qu’il vous plaira et sachiez se vous porrez savoir ou li emperieres soit.
         » « Par Dieu, dist ele, volentiers. » Et dont se dreça la dame et prist Helcanus par
         la main et dist : « Sire, je veul a vous parler d’aucunes gens que vous connoissiez.
         » « Dame, dist il, a bien ce soit. » Adont se traistrent d’une part et sont assis
         l’un delez l’autre moult pres. Dont parla la dame et dist : « Comment ! sire Helcanus,
         ne cuidiez vous pas que bien vous congnoissons, je et ma suer ? » « Ha ! dame, dist
         il, pour Dieu, merci se vous ne me voulez aidier, si ne me grevez pas. » « Comment
         ! sire, dist ele, cuidiez vous que je vous veulle grever ? » « Dame, dist il, ce ne
         sai je pas. » « Et pourquoi dites vous dont tel chose ? » « Dame, dist il, por ce
         que vous pouez oïr. » « Par foi, dist ele, merveilles oi quant vous estes cil el monde
         que je miex amai onques. Et puis dites, se je ne vous veul aidier que je ne vous grieve
         pas. » « Dame, dist il, je le di pour ce que vous savez bien que je fui .I. jour pour
         vostre pere contre mon oncle le roy d’Arragon et contre mes freres, qui ore me tiennent
         em prison, si comme vous pouez savoir. Et [d] c’est aujourd’ui la riens qui plus me
         puet grever contre eulz et donc je sui plus grevez. Et se l’empereriz savoit ja que
         je eusse esté en aide a vostre pere contre le roy d’Arragon, ele me tendroit plus
         en haine. » « Sire, dist ele, de ce n’aiez vous garde, puisqu’il est ainssi que je
         sage l’en doie faire. Mais, pour Dieu, dites moi quant vous partistes de mon pere.
         Et quiex nouveles me dites de Nera, ma suer, et de Josias, mon frere. » « Par foi,
         dist il, je vous en porroie assez dire. Et je croi bien que vous en savez aucunes
         choses qui bien n'ont pas esté faites qui a droit y voudroit prendre garde. » « Par
         Dieu, sire, dist ele, bien vous en croi. Et je ai entendu assez des choses dont je
         ‹p›[b]ien pensoie que vous coupes n’i aviez. » « Dame, dist il, la verité est bien
         seue. Si m’en tien a paiez em partie et croi bien que les choses vendront a point
         et a raison, se Dieu plaist. » Quant la dame oÿ ce, si li dist : « Par foi, sire,
         moult se doit on merveillier de vous et de vostre pere encore plus, quant a tel point
         aliez par estrange paÿs et ne vous vouliez mie faire congnoistre. » « Dame, dist li
         damoisiaus, je ne me merveill (sic) pas se vous en estes esbahie. Mais se li mondes
         fust couvenables et il ne fust si plains d’envie, on ne s’en deust pas esmerveillier.
         Et vous dirai porquoi. Tant que mes sires de peres et je fussions en Grece, ne peussons
         nous mie connoistre les bons et les mauvés, comme nous ore faisons. Et pour ce que
         nostre terre estoit en pais et que nul n’i a[e]voit qui forfeist riens l’un a lautre,
         nous meismes en la queste de ceulz trouver qui bien ne pais ne vouloient. Et feismes
         tant par nostre [exponctué/début]i[exponctué/fin] sens que li aucun le firent. Or
         est ainssi que, pour ce que nous n’avons esté en nostre terre et il y ait gent qui
         se soient mis autrement que il ne doivent, il ne demorra pas qu’il n’en aient leur
         merite avant que li plais demeure. » « Certes, sire, ce dist ele, bien vous en croi,
         quant vous avez tant de sens ‹...›[et] de valeur que vous tout en vendrez au dessus,
         avant que la chose remaigne. Mais de vostre pere me dites, se vous puis en oïstes
         nouveles. » « Certes, dame, dist il, nenil, ainz que il soit en aucun lieu donc il
         ne puet partir a sa volenté. »
         392 M[lettrine2]oult parlerent entre la dame et Helcanus et tant qu’en la fin dist
         la dame : « Sire, je sui toute vostre. Et bien sachiez, se vous voulez, je porchacerai
         que vous serez delivres, quoi qu’il me doie couster. » « Ma dame, dist il, grans mercis.
         J’atendrai que ma dame l’empereriz voudra de moi faire. Et pour Dieu, ne dites pas
         que vous onques mais me veissiez, quoi que on face de moi que vous ne parlez a moi
         prochainement et me saluez Ysodore, vostre sereur, et li dites aussi que ele a moi
         parolt le plus tost que ele porra. » Et quant ele oÿ ce, ele fu aussi comme toute
         courociee et cuida qu’il eust a lui meilleur volenté que a lui. Dont se leva de delez
         Helcanus et s’en vint a l’empereriz, aussi comme toute courouciee, [f] et dist : «
         Dame, je avoie cest chevalier avisé pour .I. autre. Si n’est pas celui que je cuidai.
         » « Si m’avoit on dit, dist l’empereriz, qu’il vous avoit aidié contre l’oncle a mes
         enfanz, le roy d’Arragon. »
         393 <i><span class="c">Q</span></i>uant ele oÿ, si cuida maintenant que sa suer li eust dit, puis qu’ele ot commencié
         a parler au chevalier. Dont l’esgarda par moult grant ire et dist : « Dame, qui vous
         a ore ce dit ? » « Par foy, dist ele, Pelyarmenus, mon filz, me dist pieça que il
         avoit .I. chevalier chiez vostre pere qui li ot moult grant mestier, quant il ot guerre
         au roy d’Arragon. Et adont li fu dist que cil estoit son frere. Si cuidai que ce fust
         cil que vous eussiez encerchié pour cestui. » Quant la damoisele oÿ ce, si sot bien
         metre la chose a point et dist : « Dame, celui que vous dites congnui je bien, mais
         de riens ne resemble cestui. Ne que je sache, onques mais ne le vi. »
         394 <i><span class="c">Q</span></i>uant il orent assez ensemble parlé de plusseurs choses, si fist l’empereriz apeler
         .IIII. chevaliers et leur commanda a metre Helcanus en prison, et la eust a son devis
         ce que mestier li fust, mais que bien gardast prison. Il distrent que ce feroient
         il volentiers. Adont le pristrent et fu menez en la Tour du Croissant. Et la tint
         il prison desci adont que Fastidorus repaira d’une besoingne ou il iert alez. Quant
         il sot que ses freres fu venuz, sachiez que il moult liez s’en fist. [f.202] Lors
         vint a sa mere l’empereriz et li dist : « Mere, avez vous parlé a Helcanus, mon frere
         ? » « Filz, dist ele, si ai. Il vous-couvient vous couvient (sic) une chose faire
         que je ai empensé. » « Quele ? dist il. » « Vous savez bien que li emperieres de Costentinnoble,
         qui vostre pere est, si n’i ot a fame, par le gré de mes amis, et fustes de lui engendrez.
         Or avint qu’il nous couvint departir pour l’empereriz de Costentinnoble, que cil du
         paÿs cuidoient avoir mal mise. Ore est ele morte. Si seroit bien droiz que li emperieres
         revenist a moi et que il fust miens, et je seue, comme ele estoit devant. Et par tant
         si seriez plus couvenable, car maintenant semble, puisque il ne vient a moi ne ne
         veulle tenir le mariage, qui fu fait de moi et de lui ne soit mie couvenables. Et
         par tant porroit il sembler que vous fussiez bastarz et ne fussiez d’espousee. Si
         voudroie que vous le contraignissiez a ce que il tenist l’empire par ceste ra raison
         (sic), de ci adont que ce fust fait. » « Par mon chief, dist Fastidorus, bien avez
         la chose esgardee. Et je vous asseur que, tout ne le vousissiez vous, si n’iert il
         autrement, quoi que il doie couster. » Dont vint a Helcanus en la prison ou il estoit.
         Et quant il le vit, si le salua et li dist : « Frere, il vous couvient tenir prison
         tant que mon pere ait fait vers ma mere ce que il doit. » « Certes, frere, dist Helcanus,
         je ne seroie [b] mie dolens se il faisoit envers vous et envers lui ce que il devroit,
         ainz y metroie toute la paine que je porroie et par tant en devroie je estre delivres,
         se raison y couroit. » « Frere, dist il, bien croi que ce seriez mon, mais n’en a
         mie moustré l’uevre, quant, puis que vostre mere fu partie de cest siecle, onques
         puis vers nous ne reverci. » « De ce, dist il, n’ai je pas mort deservie, nient plus
         que Dorus, mon frere, et Cassidore, ma suer, qui mort en durent estre, ce sevent bien
         li pluseurs. »
         395 <i><span class="c">Q</span></i>uant Fastidorus entendi ceste parole, si fu a ce menez que l’empereriz avoit esté,
         si li dist : « Biau frere, que voulez vous dire de Dorus et de Cassidore ? » « Je
         [exponctué/début]i[exponctué/fin] veul dire, dist il, que a ce que vous dites, il
         n’avoient courpes, quant Dyalogus, .I. traitres de vostre court, les cuida metre a
         mort. » « Et qui sot ce ? dist Fastidorus. » « Bien sera seü, dist il, avant que plais
         remaingne. » Lors fu Fastidorus esbahis, car il n’ot pas bien entendu Helcanus. Si
         ot paour se il estoient encore en vie, car il cuidoit bien qu’il le fussent. Si se
         tut et parla d’autre chose et tant que il dist : « Frere, ne cuidiez vous mie que
         pour nule riens tiengne en prison autre que je veul mon pere metre a ce que il viengne
         a ma mere et soit ses sires, et ele soit sa dame, et par tant soions bon ami. Et se
         riens ai mesfait ne mes freres aussi nous l’amenderons si avant que bien vous devra
         souffire. Et se il vous faut riens ci [c] dedenz, sauf ce que vous tengniez prison,
         envoiez a moi et je le vous ferai avoir. » « Grans merciz, dist Helcanus. Encore sai
         je bien que vostre frere ne m’en eust hui tant dit, comme cilz qui autre chose bee
         que vous ne faites. » « Je ne sai, dist il, a quoi il bee, mais ce que je di ferai
         je estable. » Dont se parti Fastidorus de lui et vint a l’empereriz, qui li dist :
         « Filz, qu’avez vous trouvé en vostre frere ? » « Par foi, dist il, je sui moult esbahis
         de une chose que je ai entendue de lui. » « Et quele ? dist l’empereriz. » « Par foi,
         dist il, il semble que il dist que Dorus et Cassidore sont encore en vie. » « Biaus
         filz, dist ele, je ‹v›[l]e vous avoie oublié a dire voirement que il sont andui en
         vie. Et vous conterai comment il en avint, si comme Helcanus meismes le m’a conté.
         » Adont li dist tout ainssi comme il li ot devisé, et comment li dus de Lembourc les
         avoit trouvez et comment il en avoit ouvré.
         396 <i><span class="c">Q</span></i>uant Fastidorus ot ce entendu, si en ot moult grant merveille et dist : « Voirement,
         ne puet nus perir qui Diex veult sauver. Et sanz faille tout ce pourchaça Pelyarmenus
         par le conseil Dyalogus, cui je le cuide encore moult chierement rendre, avant que
         je descoupez n’en soie. » « Ha ! filz, dist la mere, pour Dieu merci ! Ja sez tu que
         je le portai en mes flans et plus chier l’achatai que nulz de vous ? » « Voirement
         feistes, dist il. Par lui sommes nous du tout a honte. Et sachiez que homme qui vient
         de mauvés acquest vaut pis que autre, quant [d] il se prent a mal faire. » « Certes,
         dist ele, vous dites voir. Et je miex ameroie sa mort que sa vie, mais que ce fust
         couvenablement. » Dont parlerent de pluseurs choses dont je me veul ore taire et revendrai
         as 
         .<span class="num">ii</span>.        
          dames qui mie ne furent a leur pais de Helcanus, quant eles sorent la verité de lui
         et dont il es-estoit (sic).
         [rubrique/début]Comment Aphode et Ysodore furent a grant meschief pour Helcanus.[rubrique/fin]
         397 C[lettrine6]i endroit [exponctué/début]i[exponctué/fin] dit li contes que, quant
         Aphode ot parlé a Helcanus, aussi comme devant est dit, ele fu aussi comme jalouse
         de la parole qu’il ot dite d’Ysodore. Si s’en vint arriere a sa suer et dist : « Voirement
         est ce cil qui moult valut a nostre pere. Et moult serons vilaines, se nous en aucunes
         manieres ne li faisons courtoisie. » « Par Dieu, dist Ysodore, vous dites verité.
         Comment en porrons nous esploitier ? » « Par foi, ce dist Aphode, je n’i sai pas metre
         conseil, car il me dist que a vous ne vouloit il de riens parler, car tant vous haoit
         pour l’amour de vostre seigneur Pelyar[e]menus que il n’avoit cure que vous meslissiez
         de chose qu’il eust a faire. » « Voire, dist ele, par foi il a tort, car pour lui
         haz je maintenant mon seigneur qui ce a fait vers lui que je sai et ai entendu. »
         « Ne vous chaut, dist ele. Souffrez vous tant que nous savrons comment l’empereriz
         et Fastidorus en ouverront. » Dont vint aprés Fastidorus et parla a lui, si comme
         il est dit. Et passa grant terme que Aphode ot moult de temptacions de par Helcanus,
         et tout aussi avoit Ysodore. Ele ne porent avoir achoison de parler a lui, et il ne
         venoit pas en lieu ou eles fussent. Et tant qu’il fu .I. jour que Fastidorus se jouoit
         a sa fame et dist : « Dame, quant je irai en Costentinnoble, voudrez vous o moi venir
         ? » « Sire, dist ele, comment cuidiez vous que je de vous me peusse consirrer, comme
         fait ma suer de vostre frere ? » « Comment ! dame dist il, ja ne s’en consirre ele
         ‹…›[b]ien ? » « Par foi, dist ele, oil miex que je ne feroie de vous. » « Dame, dist
         il, grant chose a en faire l’estuet. » « Sire, dist ele, vous deistes que vous yriez
         en Grece. » « Certes, dame, ainssi le cuide je faire, avant que ja pais doie estre
         entre nous et mon pere. » « Par Dieu, sire, ce dist ele, je nel vous osoie dire. Moult
         me semble que Pelyarmenus ait grant tort de ce qu’il a l’empire saisis, selonc ce
         que j’ai entendu. » « Dame, dist il, qu’avez vous dont entendu ? » « Sire, dist ele,
         je le vous dirai. Li emperieres vit encore et a hoirs prochains, qui plus pres li
         sont que vous n’estes [f] ne que il ne soit. Et pour ce di je que vous ne lui n’i
         avez ore droit. » « Dame, dist il, voirement estes vous fame, car vous parlez et si
         ne savez de quoi. » « Certes, sire, dist ele, vous dites voir, mais j’en sarai la
         verité, avant que li termes passe gaires avant. Et le sarai de celui que vous tenez
         en vostre prison ne ja a autre ne le quier demander. »
         398 <i><span class="c">Q</span></i>uant Fastidorus oÿ ce, si commença a sousrire et dist : « Voirement di je voir. »
         « De quoi ? dist ele. » « De ce que je dis que vous estiez fame. » « Voire, dist ele,
         par Dieu tant en avez dit que jamais ne mengerai si arai a lui parlé. Or le me faites
         venir ou je irai a lui. » « Par Dieu, dist il, aler y pouez, se vous voulez, mais
         il de la tour n’istra, si avrai oï autres nouveles que je encore ne fais. » « Bien
         puet estre, dist ele, si coiement que nulz ne l’entendi. » Adonc ne voult mie ceste
         chose metre en respit, ainz voult aler a Helcanus entr’eulz, qu’ele en ot achoison.
         Adonc s’apresta, o lui une grant compaignie de damoiseles, et monterent en .I. char
         et vindrent a la Tor du Croissant. Et lors descendirent et monterent amont et trouverent
         Helcanus ou il jouoit as eschés a .I. chevalier. Si tost comme il vit Aphode, si sailli
         em pié et la prist entre ses braz et li dist : « Dame, bien soiez vous venue ! » «
         Sire, dist ele, ce devez vous dire. » Dont s’assist li uns delez l’autre, et Aphode
         li dist : « Sire, moult ai quise fiere achoison pour vous venir veoir. » « Dame, dist
         il, comment ? » Dont [f.203] li dist ele ainssi comme ele avoit parlé a son seigneur.
         Quant il ot entendu la dame, si dist : « Voirement trueve moult d’achoisons qui la
         chose veult faire. Mais ce me dites comment ce est que vous n’amenastes avec vous
         vostre suer. » « Sire, dist elle, qu’avez vous a faire de ma suer, quant vous du tout
         m’avez a vostre devise ? Commandez seur moi et sachiez qu’il ert fait, combien que
         j’en soie amendee n'empiriee. » « Dame, dist il, moult grans mercis. Et sachiez que
         moult a enviz vous commanderoie chose dont vous peussiez mains valoir. » « Sire, dist
         elle, tant m’amez vous et prisiez mains. » « Dame, dist il, pourquoi dites vous ce
         ? » « Je le vous dirai, dist ele, se il estoit ainssi que je fusse en vostre point
         et je trouvasse une dame de ma volenté et de ma valeur qui me pleust a faire chose
         nule que je couvoitasse, fust a issir de prison ou d’autre [exponctué/début]c[exponctué/fin]
         chose quele qu’ele fust. Je li prieroie hardiement, [exponctué/début]i[exponctué/fin]
         tant comme je savroie point pour ma volenté faire et acomplir et pour li esprouver.
         Et puis aprés, se souffrance y avoit, je seroie cilz qui ses escuz li seroit, tant
         comme a ce que ele saroit que je mie [exponctué/début]i[exponctué/fin] n’aroie ce
         qu’ele avroit fait pour moi, que je n’en fusse prest du rendre. »
         399 <i><span class="c">Q</span></i>uant Helcanus ot entendu la dame, si connut auques son corage et pensa que vers lui
         le couvenoit humelier, el point ou il estoit. Si dist : « Dame, moult ai volentiers
         oÿe vostre [b] raison. Et sachiez que [biffé/début]pꝰ[biffé/fin] vous avez dite une
         raison que volentiers congnoistré je, mais que la chose fust a droit partie de vous
         et de moi. » « Comment ! dist ele. Faites moi ce entendre ! » « Dame, dist il, bien
         le pouez savoir. Verité est qu’il fu .I. jour, qui passez est, que je vous amai moult
         de bonne amour et encore fais, de ce ne doutez mie. Mais il est ore ainssi que vous
         mon frere avez a seigneur, qui moult est souffisanz, et l’ameroie comme mon frere,
         se les choses aloient autrement qu’eles ne font. Et se je ore de vous prenoie service,
         donc vous eussiez a souffrir trop mauvaisement, le vous porroie rendre a vostre volenté.
         » « Ha ! dist ele, Helcanus trop a de refuis en vous ! Sachiez que vous mal m’avez
         entendue, selonc ce que vous m’avez respondu, car je di que de vous ne veul avoir
         fors la bonne volenté. » « Dame, dist il, moult grans mercis, et je le vous veul requerre
         une chose que vous faciez. » « Quele ? dist ele. » « Dame, que vous preissiez .I.
         message privé qui alast en Grece a mon cousin le filz le roy de Frise et portast unes
         lectres qui deissent mon estat. » « Voire, dist ele, est ce si grant chose que j’en
         seroie empiriee ? » « Dame, dist il, ce sai je bien. Se vostre sires savoit que vous
         tel chose me feissiez, je cuit que ja gré ne vous en saroit. » « Amis, dist ele, je
         mie ne faz partout ses grez en vie d’autre chose qui plus grande soit vous fiez en
         [c] moi, car je veul que vous sachiez que, pour l’amour de vous, haz je tel homme
         qui [exponctué/début]n[exponctué/fin] moult poi s’en donne garde. » « Dame, dist il,
         la chose n’iert ore autrement, de ci adont que je respons avrai de ceste chose, car
         je sai bien que moult a envis feroit la grant chose qui la petite ne feroit. » « Sire,
         dist ele, bien dites. » Dont li devisa Helcanus ce qu’il vouloit mander aus barons
         dont il s’estoit partiz. La dame prist congié a lui et puis si s’en revint arriere
         et fist escrire lectres teles comme ele voult. Et ot .I. message apresté, tel qui
         moult fu souffisanz pour faire tele besoingne. Il se mist au chemin et ne fina par
         ses journees, tant que il vint en Grece. Dont enquist et sot ou li Frison estoient.
         Tant ala que il les trouva devant Laomedon. Il vint ou Japhus, li rois de Frise, estoit.
         Et puis le salua de par sa dame qui la l’avoit envoié. Lors li mist .IIII. paire de
         lectres en la main, dont en ouvri unes qui a lui venoient et trouva qu’il y ot ainssi
         escript.
         400 « A[lettrine2] noble puissant homme cremeteus, filz premiers engendrez de couvenable
         roy, Aphode, fille au roy d’Espaigne et fame a couvenable damoisel Fastidorus, filz
         de l’empereriz de Romme, salus en Nostre Seigneur. Comme il soit ainssi que discorde
         ait esté et est encore entre les filz Cassidorus l’empereour de Costentinnoble, desquiex
         nous tenons l’ainsné en nostre prison, duquel en ma persone je vous fais a savoir
         [d] qu’il est sainz et haitiez de touz ses membres, la grace Dieu. Et est du tout
         a sa volenté endroit de toutes choses, fors que de prison li couvient tenir couvenable,
         tele comme a gentil homme afiert. Pour laquel chose nous vous faisons asavoir que
         de vostre estat et de touz vos amis nous faites savoir la verité. Et je, Aphode devant
         dite, fais savoir a touz ceus qui vrai ami sont Helcanus que, tant comme j’avrai pooir,
         il n’avra mie disete de chose dont je li puisse aidier. Et ce soit chose secrete,
         si comme raison l’aporte. »
         401 <i><span class="c">Q</span></i>uant Japhus ot ce leu, si fu si joianz que il onques ne fu si. Lors commanda que li
         messages fust bien servis et chier tenuz, et il si fu. En tel point que cil vint devant
         Laomedon estoit ja li emperieres venus, si comme devant est dist. Et estoient auques
         li baron revenu en leur forces, et non mie si qu’il osassent es chevaus monter ne
         aler en estour. Quant Japhus ot veu le mandement de la dame, si fu si joianz que bien
         le pot on ve‹u›[o]ir. Dont esgarda les autres lectres et vit que les unes aloient
         au duc de Lembourc et les autres au duc de Nise et les autres a Mirrus. Dont ne le
         voult mie faire venir a lui, ainz s’apresta et vint a Borleuz et li dist : « Sire,
         gentes nouveles vous aporte ! » Lors li lut la lectre, ainssi comme dedenz avoit escript.
         Et quant li dus entendi ce, si fu si joianz que moult le pot on bien veoir. Et adont
         [e] prist Japhus la lectre, qui a lui aloit, et li dist : « Vees en ci unes qu’ele
         vous envoie aussi. » Dont les prist li dus et trouva tout autel escrit en la seue.
         Et quant il orent ce leu, si vindrent au duc de Nise et puis aprés a Mirrus.
         402 <i><span class="c">Q</span></i>uant ces .IIII. sorent ceste chose, si vin[exponctué/début]d[exponctué/fin]drent a
         l’empereour de Costentinnoble et li moustrerent la lectre que chascuns ot eue. Et
         quant li emperieres vit ce, si en fu mout joians et loa Dieu de son filz qui sain
         estoit et entiers. Et lors manderent Josyas d’Espaigne que il venist a eulz, et il
         si fist. Quant il fu la venus, si le traistrent a conseil et li distrent : « Sire,
         teles nouveles avons nous eues de vostre sereur la fame Fastidorus de Romme. » Quant
         Josyas les ot entendus, si fu moult liez et dist : « Certes, biaus seigneurs, moult
         seroie se ame de ma partie pooit faire chose a vous qui bele vous fust. Et sachiez
         que, se ma suer seust que je ci fusse, moult a envis eust laissié qu’ele a moi n’eust
         envoié. » « Par foi, distrent cil, ce savons nous bien. Et pour ce vous avons nous
         mandé que vous faciez escrire vostre volenté. » Et meismes Josyas ne voult laissier
         qu’il ne venist a Nera et li dist : « Suer, je ne me puis tenir que je ne vous die
         nouveles qui sont venues. » « Queles sont eles ? Pour Dieu, dites le moi ! » « En
         non Dieu, dist il, nostre sereur Aphode si a Helcanus en sa baillie. » « En sa baillie
         ! [f] dist la pucele. Comment en sa baillie ? » « Suer, dist Josyas, Pelyarmenus si
         a envoié Helcanus a son frere Fastidorus a Romme et le tient en sa prison. Or a ma
         suer envoié par la priere de lui a Japhus le Frison et aus autres barons qu’il est
         sains et haitiez, la merci Dieu, et quele li fera toute la courtoisie qu’ele li pourra
         faire, sauve s’onneur. »
         403 <i><span class="c">Q</span></i>uant la pucele oÿ ce, si fu moult joianz de ce qu’il estoit sains et haitiez. Mais
         de ce n’estoit mie a aise que sa suer l’avoit ainsi entre ses mains, car ele savoit
         bien que, s’il plaisoit a Helcanus chose qu’ele peust faire, il n’en aroit mie disete.
         Et par tant si entra en une jalousie moult doulereusement pesme. Adonc dist a son
         frere : « Par foi, or ai je pis que devant. » « Comment, suer ! Dites le moi, que
         moult estes merveilleuse ! » « Ha ! frere, pour Dieu merci, aler m’en veul arriere
         en Espaigne, puisque ainssi est que je en cest paÿs n’ai trouvé celui pour qui je
         y sui venue. » « Ja par Dieu, dist il, sanz moi ne vous metrez a la voie, quoi que
         il vous doie anuier ! » Quant ele oÿ ce, si se tut et n’osa plus de ceste chose parler,
         fors tant qu’ele dist si bas que nulz ne le pot entendre : « Je nel disoie mie pour
         chose que je veulle aler en Espaigne. Mais si tost n’eusse l’otroi de vous, quant
         je me meisse au chemin de Romme et ferai prochainement, soit vous bel ou lait. » Et
         quant ele ot ce pensé, [f.204] si dist : « Frere, faites moi parler a celui qui les
         lectres aporta, car au mains lairai je savoir a ma suer aucunes choses. » « Par Dieu,
         dist il, ja ne vous en meslerez, quar ja ne savra que je puisse que vous soiez ci
         en tel point ne Helcanus aussi. Mais souffrez de ci adont que vous [exponctué/début]i[exponctué/fin]
         orrez autres nouveles. » Adont se tut la pucele et Josyas fist escrire ce que il volt,
         et tout aussi firent li autre baron. Adont manderent le message et li furent donné
         moult de riches dons, et tant ot d’avoir que moult fu riches. Si li distrent que il
         feist bien la besoingne et que grans biens l’en porroit venir. Il dist que de ce estoit
         il touz proiez et se mist a la voie et erra tant par ses journees que il vint arriere
         a Romme. Et quant il vint a la dame qui l’avoit envoié el message, si li fist moult
         grant joie. Dont li donna cil .VII. paire de lectres. Et quant ele les tint, si esgarda
         chascune et sot maintenant que li emperieres et Josyas, ses freres, estoient en Grece.
         Dont ot moult grant joie de ceste chose. Or estoit adont Romme et le paÿs si esmeu
         du mandement que Pelyarmenus avoit fait a son frere que tout estoient semons pour
         aler en Grece. Fastidorus avoit mandé partout si esforcieement que tuit li grant prince
         [exponctué/début]d[exponctué/fin] du paÿs estoient assemblé et metoient ensemble leur
         gent.
         404 A[lettrine2]phode, qui engrans estoit que Helcanus seust les nouveles de son pere,
         [b] si s’apresta et vint a lui moult amiablement. Et il li fist feste moult grant
         et joie de ce que il pot. « Sire, dist ele, mout vous devez esleeschier, quar je vous
         aport nouveles qui moult vous doivent plaire ! » « Par foi, dist il, moult aroie bien
         mestier de nouveles qui bonnes me fussent. » Adont li mist la lectre l’empereour en
         la main. Et quant il la tint, si esgarda la cire et ot tel joie que il ne pot mot
         dire, ainz commença a souspirer, puis brisa la cire et trouva qu’il y avoit escript.
         405 « C[lettrine2]assydorus, emperieres de Costentinnoble, a son chier filz Helcanus
         damoisel de la devant dite cité, salus et amour de pere. Chier filz, je sui moult
         liez de ce que j’ai entendu que vous estes sains et haitiez, pour laquel chose je
         vous fais asavoir, comment que j’aie esploitié de vous, je sui et sains et haitiez
         et poissanz et volentif de sormonter touz mes anemis. Et vous pri que vous soiez en
         pais, quar je cuit qu’en prochain temps tout cil qui contre moi et contre vous ont
         esté venderont tart au repentir. Si vous fais asavoir l’aide qui puis nous est crute
         que vous partistes du siege de devant Laomedon. Veritez est que Josyas, le filz au
         roy d’Espaigne, vint le cinquiesme jour de juing devant Laomedon. Et avoient nostre
         gent cel jour meismes bataille a Peliarmenus et au roy d’Arragon et a leur gent. Et
         avint que nostre gent eussent esté des[c]cofit (sic), se ne fust Josyas, qui a ce
         jour les secorut, o lui .x[exposant/début]m[exposant/fin]. fervestus. Aprés le mois
         de septembre, nostre gent orent baillé a leur adverse partie. Et eussent esté nostre
         gent mise a mort, ne fust mes chiers amis Robers, contes de Flandres, et je meismes
         et Daphus, mes bons compains, les secorumes, o nous .xx[exposant/début]m[exposant/fin].
         fervestus. Et est ainssi que nous avon saisi Laomedon et tenons [exponctué/début]c[exponctué/fin]
         Clerus par devers nous. Aprés nous avons aucuns de la terre de ceulz en nostre partie.
         Et nous vient li secors de Galylee de quoi nous cuidons avoir prochainement de nostre
         partie .iiii[exposant/début]m[exposant/fin]. hommes, qui moult se porront fier en
         eulz d’avoir bataille contre .C. mille qui la feront de leur cort. »
         406 A[lettrine2]inssi fu li sens de la lectre que li emperieres envoia a son chier
         filz Helcanus. Et quant il ot ce leu, si dist : « Dame, voirement doi je estre joianz
         de ces nouveles, et moult est grans li servises que vous m’avez fais. » « Sire, dist
         ele, veez en ci encore .V. paire qui a vous viennent. » Dont les prist et les lut
         et y trouva moult d’amours et de douceurs que li un et li autre li mandoient. Et quant
         il ot tout leu, si esgarda la dame, qui moult piteusement se seoit delez lui, et lors
         li dist : « Ma dame, voirement pert il bien qui est amis au besoing. Vostre frere
         Josyas ne m’a pas mis en oubli. » « Sire, dist ele, sachiez que je moult liee sui
         de ce qu’il est en vostre aide. » [d] « Certes, dame, dist il, moult bien vous en
         croi. Et pour Dieu, dist il, quant oïstes vous nouveles de Nera, vostre suer ? » «
         Sire, dist ele, foi que vous devez a l’empereor, vostre pere, dites moi comment vostre
         cuer vous est de li. » « Dame, dist il, foi que je doi celui que vous m’avez conjuré,
         ce est la riens ou monde que je miex amai, et fais encore. » Et quant ele oÿ ce, si
         fu moult esbahie et mua moult grant couleur et dist : « Voirement est amours une diverse
         chose, car quant plus a ou a souffrir, plus se joint et plus est affermee. » « Certes,
         dame c’est voirs. Et bien y a raison, car quant plus ai a souffrir pour amours et
         plus me plaist ma grevance, tant comme a couvoitier cele qui me plaist. Et par ces
         raisons doi je moult amer cele de qui nous sommes en paroles, car onques mais n’ot
         a souffrir dame ne damoisele, tant comme ele a eu pour moi. Et je m’amour li otroiai
         le derrenier jour que je de li me departi. » Quant ele oÿ ce, si dist : « Sire, dont
         tendroie je cele a fole qui son cuer metroit en vous. Et je aussi seroie faus se (sic)
         je a autre le faisoie entendre. »
         407 A[lettrine2] ceste parole se parti ele de lui, aussi comme par courrouz. Fastidorus,
         qui entendoit a sa gent metre ensemble, le fist moult [exponctué/début]i [exponctué/fin]
         merveilleusement. Ainz que li mois fust acompliz en ot .XL. mille, si furent apresté
         de mouvoir. Il vint a sa fame et a sa mere et leur charga Helcanus et dist qu’il fussent
         curieuses de lui visiter. Et eles distrent que de ce estoient eles toutes proïes [e/avant
         enluminure]. De l’autre part Fastidorus avoit le baillif de Romme, Gasus. Adont se
         mistrent a aler vers Grece. Si me veul taire d’eulz et veul revenir a l’empereour
         de Costentinno[f/avant enluminure]ble et a sa gent, que je laissai devant Laomedon.
         [rubrique/début]Ci vient li comptes a Cassydorus comment lui et sa gent vindrent de
         Laomedon devant Costentinnoble pour combatre.[rubrique/fin] [e/après enluminure]
         408 O[lettrine7]r dit li contes que grant piece sist li emperieres de Costentinnoble
         devant Laomedon, puis que il fu venus. Li autre prince et li autre baron, qui avoient
         esté navrez, furent revenu en leur santé et en leur force et orent conseil que il
         avant chevaucheroient. Il apresterent leur gent et se mistrent a la voie. Pelyarmenus
         le sot, qui n’ot mie gent pour assembler a eulz. Il se mist arriere et tint sa gent
         en Costentinnoble et ot conseil que il atendroit le secours que il ot mandé de Romme.
         Li emperieres et sa gent le sorent et ne voudrent arrester se poi non, si furent venus
         devant la cité. Dont assistrent la ville a poi de hustin. Et ne demora mie que cil
         [f/après enluminure] orent nouveles de Edipus de Bethsaÿda, qui descendus estoit de
         la mer de Grece et venoit par terre seche a enseignes desploiees. Et n’arresta, si
         vint la droit ou li emperieres estoit. Quant (sic)
         409 <i><span class="c">Q</span></i>uant Edipus et sa g-gent (sic) furent tuit logié, li emperieres, o lui le conte de
         Flandres, vint a lui et li dist : « Bien soit venus Edipus, mon chier ami, qui a mon
         besoing m’est venuz secourre contre mes anemis ! » « Sire, dist il, je faire le doi.
         Si sui moult joians que-que (sic) faire le puis, a vostre preu et a vostre honneur.
         » Dont se conjoïrent il moult et parlerent de pluseurs choses. Ainssi fu Costentinnoble
         assise de pluseurs liex. Et vit bien Pelyarmenus et li rois d’Arragon et li autre
         prince que moult avoit li emperieres grant [f.205] grant (sic) force et bien savoient
         que de jour en jour leur croissoient grant gent, car Daphus avoit envoié a ses freres
         que il venissent en Grece au plus esforcieement que il peussent, pour faire aide a
         l’empereour qui si leur avoit tenu leur honneur.
         410 <i><span class="c">Q</span></i>uant il sorent ce, si furent moult joiant et ne cuidierent ja ce avoir fait atans.
         Si se mistrent .v[exposant/début]m[exposant/fin]. armeures ensemble et ne finerent
         de chevauchier, si vindrent devant Costentinnoble. Quant Daphus le sot, si vint a
         eulz et se conjoïrent. Aprés s’en vindrent a l’empereour et se presenterent si noblement
         que nule gent ne le porroit miex faire. Et quant li emperieres les vit, si leur fist
         la greigneur feste du monde et les retint a sa bataille. Li rois d’Arragon, qui vit
         que fort chose estoit de tel gent desconfire, fist aprester .I. message et envoia
         en son royaume, si esforcieement que il onques miex pot, que on li envoiast .x[exposant/début]m[exposant/fin].
         chevaliers, car li besoins en estoit tiex que, se on ne le faisoit, jamais ne cuidoit
         en sa terre entrer.
         411 P[lettrine2]elyarmenus d’autre part ne se rasseuroit mie, car moult li pesoit
         qu’il n’avoit gent pour faire a ceulz de hors une envaÿe. Un jour apela li rois son
         neveu et li dist : « Sire, dist il, poi vous pueent cil dehors prisier, quant tielz
         n’avons esté que nous aions encore a eulz jousté. » « Par Dieu, se vous me vouliez
         croire, nous prendrions une quintaine a cels de hors. Et je sai de vrai que [b] il
         en seront tout joiant. Et ainssi porrons nous congnoistre les meilleurs, et des leur
         et des nos. Et meismes l’empereour, mon pere, verroie je moult volentiers et autres
         que j’ai moult oÿ prisier, car je [exponctué/début]i[exponctué/fin] sai vraiement
         qu’il ont des meilleurs du monde. Et tant dis comme nous a ce entendrons, orrons nous
         autres nouveles dont nous serons ou liez ou dolenz. » « Par foi, dist Dyomarques,
         moult avez bien dit, mais que ce soit en la volenté des barons de cest paÿs. » « Par
         foi, dist il, ja ne le ferai sanz leur volenté. » Donc en vint au duc d’Atheines,
         qui moult estoit plains de chevalerie, et li dist ceste chose. Et il dist : « Moult
         me plaist. Et sachiez que a .I. tans qui passez est fu aussi ceste cité assise de
         Rommains et l’asega (sic) Fisee, qui peres fu vostre mere. Et pristrent cil de hors
         .I. bouhourt a ceulz dedenz. Mais je vous di que ceulz dedenz soustindrent mauvesement
         leur fais, si comme j’ai oÿ dire, car adont avoit .I. seneschal a Romme qui moult
         estoit preus. Meismes y fu Synador le damoisel de Puille. Et il le refist aussi merveilles
         bien et moult d’autres, dont j’ai oÿ parler. » « Par Dieu, dist il, tout aussi a il
         oÿ parler des meilleurs chevaliers du monde. Et por ce les veul je veoir, car nous
         n’i poons riens perdre, quant l’une partie assaudra l’autre. Et qui ferir voudra en
         la quintaine, faire le porra sanz riens perdre. » « Et je l’otroi », dist li dus.
         412 A[lettrine2]inssi l’otroierent cil dedens et s’i acorderent tuit. Dont prist Pelyarme[c]nus
         .i. joene bacheler et l’envoia au duc de Nise, et li dist sa volenté. Cil s’apresta
         moult gentement et ot .I. oisel sus son poing. Il fu montez sus .I. mulet amblant
         et tint une courgiee en sa main destre. Et tout ainssi se mist au chemin, sanz autre
         armeure nule. Quant cil de l’ost l’aperçurent, si l’ont moult esgardé, car il sorent
         bien que il aportoit nouveles, mais il ne sorent queles. Cil enquist le tref au duc
         de Nise. Bien fu qui li enseigna. Il ne fina, si vint devant le duc et descendi de
         son mul. Li aucun li enquistrent a qui il estoit. Il respondi qu’il estoit au duc
         d’Athaines, qui l’enveoit au duc de Nise. Et donc le prist .I. chevalier qui le mena
         a lui. Si tost comme il le vit, si li dist : « Sire, dus de Nise, li dus d’Atheines
         vous mande, que trop vous poez reposer. Faites une quintaine drecier dehors les murs
         de la cité, et soit seüre chose que nostre bacheler y puissent aler et venir sanz
         perdre et ferir devant les dames et les damoiseles de la cité, ou il en y a de moult
         souffisanz et de moult beles. »
         413 <i><span class="c">Q</span></i>uant li dus l’entendi, si li leva le cuer el ventre et sailli em piez moult vistement,
         si dist : « Sire, moult a bien dit le duc. Et sachiez que je l’en sai bon gré. Si
         li dites de par moi qu’ele sera dedenz demain fichiee el plus couvenable lieu que
         je porrai ça hors trouver. » « Sire, dist li chevaliers, que ce soit ferme chose et
         estable ! » Dont fist afier par son signe et le prist li chevalier, si s’en repaira
         [d] en la cité. Karus, qui trop estoit liez de ceste emprise, s’en vint a Dorus touz
         premiers et li conta cest affaire. Quant il l’ot entendu, si fu si joians que nulz
         ne le peust correcier. Lors parla et dist : « Sire, alons a mon seigneur et li conterons
         ceste chose et li requerrons l’otroi. Et je sai de vrai qu’il iert [exponctué/début]i[exponctué/fin]
         moult joians de l’otroier. » Adont en vindrent a l’empereour, si li distrent tout
         ainssi comme li dus d’Atheines avoit mandé au duc de Nise. Quant il l’entendi, si
         commença a sousrire et dist : « Foi que je doi a Dieu, il n’ont mie leur cuers en
         leur chauces, quant il vous ont de tel chose requis. Si vous en doins volentiers l’otroi,
         que vous en faciez vostre volenté. » « Sire, distrent il, grans merciz. » Et dont
         vindrent au conte de Flandres et li ont ce dit. Et quant il le sot, si en fu si liez
         qu’il en geta .I. souspir de joie. Aprés vindrent a Daphus, si li ont dit. Cilz n’en
         fu mie dolenz, ainz dist : « Poi nous porrions prisier, se nous tel chose leur refusions.
         » Aprés revindrent a Japhus le Frison. Cil ne sot qu’il en peust faire de joie. Aprés
         vind-drent (sic) a Josyas. Cilz maintenant si souhaida Nera en son cuer qu’ele en
         peust estre. Et pour ce atendi il a respondre, quant Dorus dist : « Sire, qu’en dites
         vous ? » « Que j’en di ? Sire, sachiez que moult en sui joianz. » Aprés vindrent a
         Mirrus. Cil ot tel joie qu’il ne sot quel part il fu, car bien li membroit de la pucele
         qui pour lui avoit sa terre perdue et s’onneur. [e] Si pensa que, s’il pooit veoir
         la, que moult s’esforceroit de faire chevalerie pour li.
         414 A[lettrine2]inssi alerent a chascun, meismes au duc Borleus. Cilz dist que trop
         vaudroit miex qu’il joustassent les uns aus autres, et fust pour le cheval de celui
         qui charroit. Dont dist Karus que, avant que li giex demorast, vendroient autres nouveles.
         Il s’apresterent tuit cil qui en la quintaine vouloient ferir. Et fu fichiee en .I.
         trop biau lieu ou moult de chevaliers porent chevauchier. Aprés i firent ficher grant
         hourdeis pour les dames et les damoiseles metre qui de la cité voudront venir.
         415 <i><span class="c">Q</span></i>uant cil dedenz sorent la response de Karus, si en fu la cité moult esmeue des barons
         qui desirrerent le gieu. De tiex y ot. Meismes Pelyarmenus fist a chascun savoir qu’il
         se penassent de bien faire chascun pour li meismes. Et il feroit tant que moult s’en
         porroient loer. Et il distrent touz que de ce estoient il tuit proié. Dont s’apresterent
         tout. Et en y ot .X., que dus que contes que chastelains de grant pris, et n’i ot
         nul que bien n’en face mencion, quant ce vendra aus cops ferir. Pelyarmenus, qui ne
         voult pas faire desconseement, fist cerchier par toute la ville toutes les dames et
         les damoiseles qui furent de grant pris. Meismes des duchesces y ot et des contesses
         qui du paÿs estoient, et y avoient fait leur seigneurs venir, pour plus grant seurté.
         Et celes orent de [f] leur sereurs et de leur filles tant que, quant eles furent ensemble,
         moult y peust on veoir gente compaignie. Meismes Melode, qui damoisele estoit de Gonfort,
         n'i fu pas oubliee, car Pelyarmenus l’avoit fait moult curieusement garder, comme
         cilz qui pluseurs foiz l’avoit requise de s’amour. Et ele s’escusoit de ce qu’ele
         disoit : « Sire, se vous avez tant de valeur comme cilz a qui j’ai mamour donee, je
         me retrairai a faire vostre volenté. Et ceste chose ne devez vous refuser, quar, se
         je du tout a vous m’abandonnoie, ne vous porroie je avoir a seigneur. » Il respondi
         : « Damoisele, par ceste raison ne me devez vous pas refuser, car on set bien que
         je sui plus souffisans qu’il ne soit, car je sui filz d’empereour et de roy. Et cilz
         qui vous aimme est .I. povre chevalier, et ne savez qui il est. » « Sire, dist ele,
         bien cuit qu’il soit .I. des mieudres chevaliers du monde. Et bien sai qu’a grant
         biauté n’a il pas failli. Et se il est povres, je ne sui mie riche. Si seroit la chose
         plus couvenable qu’il m’eust a fame que vous a seigneur. » « Damoisele, disoit il,
         voire, mais je vous tiens en ma prison. Si vous couvient faire ma volenté. » « Ha
         ! sire, disoit ele, ce ne ferez vous mie, de ci adont que vous m’avrez fait ce que
         je vous dirai ! Quant vous serez en lieu ou vous porrez celui tenir dont je parole,
         faites tant d’armes par vostre cors que vous le m’ame[f.206]nez, et je vous otroierai
         m’amour. Et dont serez vous souffisanz d’avoir le deduit de moi et de mon pucelage.
         » Par ceste raison l’avoit Pelyarmenus par lonctemps deportee et par moult de fois
         soustenu moult de fais d’armes, a ce que il peust Mirrus metre au dessouz. Mais il
         l’avoit trouvé si seür que onques n’en pot a chief venir. Et ce estoit la raison pour
         quoi il avoit cest afaire commencié et vouloit Mirrus traire en cause, pour quoi il
         voloit la jouste avoir a lui, voiant la pucele, car si se sentoit seür au jouster
         que bien en cuidoit faire sa volenté, comme cilz qui estoit .I. des bons chevaliers
         du monde. Dont par ceste raison furent toutes les dames et les damoiseles mises a
         une part.
         416 C[lettrine2]ilz jours passa et vint a l’endemain que li [exponctué/début]i[exponctué/fin]
         jours apparut moult biaus et moult clers. Lors s’apresterent li chevalier et les dam-mes
         (sic). Chascune fu acesmee de moult riches atours. Et cil qui durent en la quintaine
         ferir chascuns fu acesmez a sa guise. Et ot amie, dame ou pucele, chascune de tiex
         garnemenz comme il meismes orent. Il monterent es chevaus, et les dames et les puceles
         sus biaus palefroiz, et orent sambues a leur armes. Ainssi se mistrent o grant bruit
         hors de la cité. Cil dehors erent ja montez sus les [exponctué/début]c[exponctué/fin]
         chevaus et virent ceulz venir de dedenz si noblement que moult s’en esbahirent, car
         il furent venuz [b] as hordeis. Si descendirent les dames et les mistrent amont ou
         eles porroient bien veoir les uns et les autres. Adont fu li emperieres moult richement
         montez. Si s’apresta de faire les rens, comme cil qui bien en sot la maniere. Si le
         fist si paisiblement que moult en fist a prisier. Donc commanda que li sien commençassent
         le gieu, car c’estoit raison. Dont s’apresta Heleus, li freres Japhus le Frison. Si
         fu moult richement aprestez et sist sus .I. cheval qui moult fist a prisier. Lors
         vint au lieu dont il doit mouvoir et li fu pendu .I. escu fort et ferme a son col.
         Il saisi le glaive et se mist au ferir des esperons moult noblement. Si ne tarda gaires,
         quant il feri es escuz et les perça et tout aussi les haubers. Et a ce que il les
         aproucha, rompi les fresnes et volerent les asteles en haut contremont. Si s’en passa
         outre mlt (sic) affaitieement. Et au retour que il fist s’en vint par devant les dames,
         qui moult volentiers le virent et moult le pr‹s›[i]sierent et distrent que moult l’avoit
         richement fait. De l’autre part fu aprestez .I. damoisel qui filz estoit au duc de
         Laomedon. Et cil estoit joenes et de grant pris et ot non Tuleus. Si fu moult richement
         a cheval et atournez a sa guise. Quant il ot l’escu saisi et le glaive, si s’aficha
         es estriers de moult grant vertu et s’abandonna de ferir en la quintaine. Si le fist
         si ordeneement que nul de son temps ne le peust miex faire, car li [c] chevaus, qui
         roides et seürs estoit, l’emporta de si grant force que, avec ce que il estoit chevalier
         esliz, feri il si adroit es escus et es haubers que il percha l’un et l’autre, si
         que li fers entra plaine paume en l’estache, qui [exponctué/début]i[exponctué/fin]
         moult estoit grans et fors et ferme. Et a l’aprochier brisa li fus, si que moult le
         prisierent tuit cil qui le virent. Au retour que il fist ot moult d’encontres, car
         li auquant s’estoient aprés lui mis et l’en amenerent par devant les dames et les
         damoiseles, ou il ot moult gente amie. Dont li distrent : « Sire Tuleus, vous n’avez
         pas failli. Ce nous puet il bien membrer. »
         417 D[lettrine2]ont s’apresta Josyas d’Espaigne et dist a lui meismes qu’il ne seroit
         mie li desreniers. Il sist seur .I. destrier qui moult iert de g-grant (sic) pris
         et estoit aveuc ce si biaus armez qu’en nule terre ne trouvast on son pareil. Il se
         parti des renz et fu moult esgardez, pour sa noble contenance, et vint au lieu dont
         il dut mouvoir. Li emperieres tint l’escu que il li pendi a son col, puis li bailla
         .I. fort glaive dont li fers fu moult trenchans. Il se mist au ferir des esperons.
         Li chevaus, qui grans et fors estoit, se mist a la voie et feri des piez a la terre
         en tel maniere que toute la terre en trembloit. Comme cil qui son cop vouloit bien
         emploier, le fist si acesmeement que moult s’en merveillierent tuit cil qui la furent,
         car il percha les escuz et les haubers [d] touz. Avec tout ce feri il bien l’estache
         .I. cop si grant que tout le fer entra enz, de ci au fust. Et quant ce vint a l’aprochier
         de lui, li fresnes ne demoura mie entiers, ainz en volerent les pieces contremont,
         qui friente menerent. Il passa outre comme chevalier le pot miex faire. Et quant li
         emperieres a ce veu, si ne se pot tenir que il aprés lui ne ferist cheval des esperons.
         Si le fist de si grant vertu que le cheval seur quoi il sist mena si grant frainte,
         avec tout ce que il le justisa, que toute en fu oubliee la jouste Josyas pour lui
         esgarder. Et dont se mistrent aprés des autres grant partie. Et adont ramenerent Josyas
         par devant les dames et les damoiseles. Et quant il virent et sorent que ce fu l’empereour,
         si n’i ot nule qui contre lui ne se levast. Et il les salua moult hautement. Et eles
         toutes a .I. ton li respondirent son salu, et il atant s’en passa outre.
         418 <i><span class="c">Q</span></i>uant ceste jouste fu faite, li dus d’Atheines ne se mist pas en oubli. Cilz estoit
         chevalier de grant pooir et iert jones de .XXX. anz. Il fu moult noblement de ses
         armes conroez et avoit dame a son devis. Et se pensa que pour s’amor se vouloit pener,
         aussi comme il avoit fait autre foiz. Il se parti des rens et se contint en ses armes
         tant gentement que moult fu prisiez de touz ceulz qui le virent. Il vint a son lieu
         et ot l’escu saisi et prist le glaive fors [e] et trenchanz. Dont s’aficha es estriers
         de si grant force que il fist le cheval tout archoier. Dont ne demoura mie granment
         que il se mist au ferir des esperons. Si le fist si adroit que bien s’en doit on esmerveillier,
         car en tele maniere le feri en l’estache que il ne consuivi hauberc ni escu. Et pour
         ce ne demoura mie que li fers n’entrast en l’estache de si grant vertu que la pointe
         en issi de l’autre part dehors. Et a l’aprochier hurta si du sien escu aus autres
         que la moitié en chaï jus a terre. Et li fresnes rompi et fist moult grant noise et
         a tant faire s’en passa outre. Et maint baron se mistrent aprés lui, qui du cop ne
         se donnoient garde, et distrent que c’estoit trop grant merveille que si adroit avoit
         consuivi l’estache, sanz les escus et les haubers percier. Dont ramenerent le duc
         as dames qui li distrent : « Sire, bien doit gesir entre braz de dame souffisant qui
         tel cop set donner sanz menacier. »
         419 A[lettrine2]prés ceste jouste s’abandonna li cuens de Flandres. Cil n’avoit pas
         cuer frarin, ainz fu a cheval si richement montez que mout se porent esbahir tout
         cil qui le virent, car touz estoit couvers, lui et ses chevaus, de ses armes. Li soleus,
         qui gitoit sa clarté, feri en l’or et getoit tel resplendeur que il sembloit que il
         arsist. Et quant cilz se fu partiz des renz, si s’esmerveillierent tuit de la biauté
         de lui, que [f] avec tout ce se maintint par mesure. Il sist el cheval, comme se il
         y fust plantez, et fu aceinz de l’empereour et des autres qui l’amenerent au lieu
         dont il dut mouvoir. Quant les dames le virent, si en orent grant merveille qui il
         estoit. Dont fu toute l’entente a lui regarder. Li emperieres li dist : « Sire, moult
         vous devez prisier, car onques mais si bel arme ne vi. Et tout cil de ceste place
         vous esgardent a merveilles. » « Sire, dist li cuens, ja porront dire de moi je sui
         si biaus mauvais. » A cest mot prist son escu, qui fort estoit et pesanz. Il le pendi
         a son col, puis demanda son glaive, qui fu court et gros et ot le fer trenchant. Dont
         s’aficha es estriers de si grant force que li chevaus, qui estoit fors et poissans,
         en fist dessouz lui archoier. Dont estrainst le glaive et serra l’escu a son col contre
         son pis et puis feri le cheval des esperons tant aigrement que bien le pot on veoir,
         car [exponctué/début]i[exponctué/fin] tout aussi vint bruiant a la quintaine comme
         foudre. Et feri enz si adroit que li haubers ne li escus ne porent l’estache tenser,
         que parmi ne se ferist enz de si grant force que li fers, qui fors fu et trenchans,
         entra el fust de la force du conte et passa li fers de l’autre part plaine paume.
         A l’aprochier de lui li fust qui fors estoit. Si fist l’estache verser a tout les
         escus et les haubers tout en .I. mont et ne pot mie demourer que le glaive ne couvenist
         pechoier et metre en pieces, si que de l’un et de l’autre fu granz li froisseis. Et
         atant li [f.207] cuens passa outre aussi joins, comme li faucons qui descent au haron.
         420 C[lettrine2]este jouste virent maint, et meismes les dames et les damoiseles distrent
         : « Aide, Diex, qui est cilz qui tele chose a faite ? Se nous ne le savons, trop serions
         mal baillies. » Dont se mistrent li pluseurs aprés le conte, meismes li emperieres
         et Daphus et Mirrus et moult des autres qui vindrent a lui. Et li dist li emperieres
         : « Sire, dist il, a bonne heure vous tins a bel, car a bonté n’avez pas failli. »
         Donc distrent : « Fist onques mais homme ce que cilz a fait. » Donc y ot de tiex qui
         distrent que autre foiz avoient il veu quintaine abatue, mais de si fort n’avoient
         onques mais nule veu metre a terre. Dont n’i ot nul qui ne fust moult esbahis. Dont
         retornerent a tout le conte, par devant les dames et les damoiseles, et li orent le
         hyaume osté. Il estoit .I. poi quamoissiez du fer, si en estoit .I. poi plus biaus
         bi-aus (sic) a veoir. Et quant eles le virent, si se leverent toutes ensemble et distrent
         : « Pour Dieu, dites nous qui cil est qui la quintaine a mis a terre ! » Dont parla
         li cuens et dist : « Dames, il est contes de Flandees, si est li mieudres chevaliers
         du monde. »
         421 E[lettrine2]n cest arrest esgarda Mirrus Melode, et ele lui. Dont li geta la pucele
         sa guimple et il maintenant la reçut et sot bien que ce fu a dire. Si en fu si liez
         que bien le pot on veoir. [b] Maintenant la mist dessus une mance et l’enporta de
         [exponctué/début]l[exponctué/fin] l’autre part, voiant touz dont il mouvoient. Quant
         il ce sorent, s’en ala la renommee partout. Dont le sot Pelyarmenus. Si en fu moult
         joians, car dont sot il bien que par lui porroit il faire son gré de la pucele. Si
         prist .I. chevalier et li dist : « Va moi de la et saches qui cil est qui a la guin[exponctué/début]i[exponctué/fin]ple
         enpor‹c›[t]ee. Si li di qu’il li couvient desraisnier contre .I. autre chevalier,
         mais ne di pas que ce soit a moi, car je ne voudroie mie qu’il fust reprochié que
         j’eusse a .I. tel chevalier jouste. » Dont s’en vint cil a Mirrus, qui la guimple
         tenoit, et li dist : « Sire, dites moi vostre non, car uns chevaliers chalenge la
         guimple et dit qu’il la vous couvient desfendre et conquerre par armes, se vous souffisaument
         la voulez avoir. » Dont li respondi Mirrus : « Amis, dites a vostre seigneur que je
         sui sires de Quarrés en Bretaigne et ai a non Mirrus. Et bien dites a vostre seigneur
         que je sui amis a la pucele, et ele par droit doit estre moie et je siens. Et se il
         est tiex que il le veulle desdire, je sui cil qui en toutes manieres li ferai estable.
         » « Bien dites », dist cilz. Dont revint a Pelyarmenus et li dist tout ainsi comme
         il ot trouvé. Quant il oÿ ce, si fu moult meus en ire et dist : « Va dont arriere,
         si li di que il soit aprestez, si comme pour courre .III. lances. Et se il est ainssi
         qu’il me puisse metre de mon cheval a terre, je li otroi le cheval et la pucele et
         quite de s’amour. » [c] Dont revint cil a Mirrus et li dist tout en tele maniere comme
         son seigneur li avoit commandé.
         422 A[lettrine2]inssi fu prise l’aatine des 
         .<span class="num">ii</span>.        
          chevaliers. Et quant li emperieres et li autre baron le sorent, si en furent moult
         joianz, car moult se fierent en Mirrus. Dont voult savoir li emperieres qui cil estoit
         a qui Mirrus devoit la pucele desrainier et envoia le duc de Nise de l’autre part
         pour savoir le. Et quant il fu la venus, si parla au duc d’Athaines et ‹...›[l]i dist
         : « Sire dus, qui est cilz qui la pucele doit desraisnier de vostre partie ? » Adont
         ‹...›[o]ÿ Pelyarmenus ceste parole, si fu moult yriez et li respondi moult annuieusement
         : « Sire dus, qu’en afiert il a vous ne a ame de vostre partie ? Cilz qui la desraisnera
         est plus souffisanz que vous n’estes ne que celui a qui il a afaire. » « Sire, dist
         li dus, bien est mestiers. »
         423 A[lettrine2]tant se parti li dus d’eulz et s’en revint a l’empereour et li dist
         que Peliarmenus li avoit respondu. « Ha ! dist il, comme il est fel a envis eust sagement
         respondu ! » « Sire, dist il, ja ne me creez se ce n’est cilz meismes qui la jouste
         fera. » « Par Dieu, distrent il, ce puet bien avenir. » Dont apresterent il Mirrus
         moult gentement et fu montez sus le morel dont il avoit occis le Carcasson. Cilz estoit
         tiex qu’en tot l’ost n’avoit tel. Pelyarmenus de l’autre part estoit acesmez a sa
         guise. Dont fu chascuns atirez pour son [d] pouoir faire, car dont sorent il bien
         que li faindres n’estoit pas couvenables. Dont fu chascuns de sa partie menez as renz
         et furent es liex dont il durent mouvoir.
         424 L[lettrine2]i emperieres et li autre baron orent Mirrus mis a escole de ce que
         il porent. Et furent mis au mouvoir, et ot chascun escu et lance a son voloir. Et
         dont se mistrent au ferir des esperons si gentement que li cheval, qui tel estoient
         comme il couvenoit, s’entrap-prochierent (sic) de moult grant ardure. Cil, qui ne
         voudrent mie faillir, s’afichierent es estriers et feri li uns l’autre en la penne
         de l’escu de si grant force que poi demorerent entier, ainçois encontrerent li fer
         la force des haubers, et les couvint metre en asteles. A l’aprochier d’eulz s’entrencontrerent
         des escus si adroit que les pieces en couvint cheoir a la terre. Lors s’en passerent
         outre sanz plus faire. Que vous feroie je lonc sarmon de son maintien ? Car si bien
         le firent que onques 
         .<span class="num">ii</span>.        
          chevaliers ne le firent si bien ne si bel, car, se il brisierent bien la premiere
         foiz, encore firent il miex la seconde. Et quant ce vint a la tierce, si ne voudrent
         mie laissier que a cele foiz ne couvenist l’un deulz cheoir.
         425 A[lettrine2]dont fist chascun savoir a son compaignon que il meissent 
         .<span class="num">ii</span>.        
          lances par acort ensemble, et il si firent. Et quant ce sot Melode, qui delez la
         duschesse esto (sic), si pria Dieu [e] moult devotement que il la delivrast de vilain
         soignage, car ele savoit bien, se Pelyarmenus venoit au dessus de Mirrus, qu’il li
         couvendroit faire sa volenté. Dont ot .I. petit quenivet en sa main et jura Dieu que,
         se Mirrus venoit au dessouz, que maintenant s’en ferroit au cuer et s’occirroit. La
         duchesse entendi sa volenté et dist : « Ha ! damoisele, pour Dieu merci, n’aiez mie
         tele volenté ! Ainz aiez vostre cuer a Dieu, car je sai vraiement que cil en qui vous
         avez vostre cuer mis n’a pooir de perdre, se trop ne li meschief. » « Dame, dist ele,
         ce sai je de voir. » A cest mot se mistrent au ferir des esperons, et chascun son
         escu joint contre son piz et sa lance empoingnie moult fort. Et s’affichierent es
         estriers, que li cuer leur engroissierent es ventres a merveilles. Dont s’adrecierent
         en tel maniere que li sans des chevaus issoit a grans ruis. Quant il sentirent les
         cops, si furent eschauffé et vindrent ensemble de tel ardeur que li cheval, qui estoient
         yrié, l’un seur l’autre mistrent toute leur force au ferir des lances, qui bien estoient
         liees en pluseurs liex. Il s’assenerent enmi les piz en tel maniere que estriers ne
         cengle ne les pot tenir, ainz rompirent communement, neis li petral des cengles se‹l›[r]és
         qui tout erent de fin cuer de soie. Et avint que Pelyarmenus ot son arçon desriere
         brisié et rompi et chaï par desriere du cheval en tele maniere [f] que bien fu blecié.
         Mirrus ne demoura mie el destrier, ainz rompirent les cengles et li poitral, si comme
         j’ai devant dit. Mais tant li fist Diex d’aide qu’il demoura en la sele jus du cheval
         et les piez es estriers, tout en tele maniere comme se il y fust plantez.
         426 <i><span class="c">Q</span></i>uant ceste chose orent veue cil qui la furent, si orent moult grant merveilles. Li
         emperieres ne li baron ne sejjornerent (sic) gaires. Quant il furent la venu, si mistrent
         chascun main au sien, et y ot une presse trop merveilleuse. Lors tint li emperieres
         .I. tronçon de lance en sa main et fist traire arriere ceulz qui n’i avoient lieu.
         Mirrus demoura tant en la sele que li emperieres dist : « Amis, tenez vous quoi, de
         ci a tant que jugement sera rendus. » Quant Peliarmenus oÿ ce, si ot tel duel que
         par .I. poi qu’il ne courut sus Mirrus, voiant touz ceulz qui la furent. Et sanz faille
         si est (sic) il fait, ce dist li contes, mais qu’il eust espee. Dont se mistrent ensemble
         li duc et li conte. Et fu jugemenz renduz que Mirrus seroit saisis de la pucele, de
         ci adont que Peliarmenus peust moustrer raison couvenable qu’il en deust estre dessaisis.
         Quant il oÿ ce, si fu si correciez que bien le pot on veoir. Quant Melode sot ceste
         chose, se ele fu liee ce ne fait mie a demander. Dont fu tart, si couvint le gieu
         finer. Si en y ot moult de dolenz, car il cuidierent eulz esprouver. Et li emperieres
         leur dist : « Biau seigneur, moult [f.208] vous doit poi anuier, se li giex demeure
         ainssi, car je vous di que nulz preudons ne le devroit faire tant que par honneur
         ne le deust laissier. Et ce pouez vous savoir que ceste jouste que vous avez maintenant
         veue (sic), car je di qui bien regarderoit que autele honneur y avroit li uns comme
         li autres fors que aventure en donne Mirrus le plus bel. » « Sire, distrent il, ceste
         parole est voire. » ‹v›[D]ont vint li emperieres a Melode et la fist descendre, o
         lui ses puceles, et fu menee au tref le conte et le wida cele nuit pour s’amour et
         fu autre fichiee assez pres de lui. Dont menerent li prince et li baron une feste
         tele que moult fist a prisier.
         427 C[lettrine2]il de dedenz se retraistrent et enmenerent leur dames et leur damoiseles,
         qui moult se tindrent a bien paiees de leur chevaliers, car eles distrent que poi
         se pooient cil dehors vanter que li leur ne l’eussent aussi bien fait, ne fust l’aventure
         qui a Mirrus estoit avenue. Ainssi se tint l’une partie et l’autre apayee de ceste
         chose. En ce que il menoient leur feste, vint .I. chevalier a Josias et li dist :
         « Sire, par foi, dures nouveles vous puis dire. » « Comment ! frere, dites les moi
         teles comme eles sont ! » « Par foi, dist il, perdue avons vostre sereur. » « Ha !
         las ! dist il, ce pensoie je bien, si tost comme je vous vi. Or tost, dist il, faites
         monter .X. chevaliers et les faites aler par divers chemins, car je sai de voir quele
         s’est [b] mise au chemin de Romme. » « Qu’est ce sire, dist il, que vous dites ? »
         « Je me di voir, dist il. Mais ce me dites qui va avec lui. » « Sire, dist il, une
         damoisele sanz plus. » « Alez ! dist il. Si faites ce que je vous ai dit, car je pour
         riens ne m’oseroie partir de ci pour tele chose et vous [exponctué/début]a[exponctué/fin]
         aussi bien en ferez la besoigne comme moi meismes. » Adonc se parti cilz de lui, et
         Josyas demoura moult dolenz. Li autre menerent joie, meismes Mirrus demena autel joie
         que, se tous li mondes fust siens, ne la peust greigneur faire que il fist. Il et
         li emperieres si demenoient la pucele assise entr’eulz et la tenoient de paroles et
         li enquistrent comment il li avoit puis esté. Et ele leur dist comment Pelyarmenus
         l’avoit requise et tout ainssi comme ele s’estoit escusee de Mirrus. Quant li emperieres
         l’entendi, si loa Dieu et dist que moult eust esté grant douleur, se il en fust venuz
         a sa volenté. « Ha ! sire, dist ele, mon seigneur de pere ai perdu, mais a riens ne
         m’est quant j’en sui eschapee. » « Bele, dist li emperieres, Diex ait merci de s’ame.
         Moult l’amai. » Ainssi fu Melode conjoïe de chascun. Meismes Mirrus li dist : « Damoisele,
         moult sui joians de vous. Et bien sachiez que tout aussi en ai je esté correciez.
         » « Ha ! dist ele, douz amis comme je vous ai puis eu en memoire ! Or est il temp
         (sic) et heure que je de vous soie asseuree. »  « Certes, dist il, et je le ferai
         tout en tele maniere comme je miex le [c] porrai faire. » Dont, dist e-ele (sic) :
         « Or veul je que vous me demandez a mon seigneur l’empereour. » « Par foi, dist il,
         moult volentiers. »
         428 D[lettrine2]ont vint Mirrus a l’empereour et li requist la pucele, car il la voloit
         avoir a fame, et ele lui. Il dist que ce feroit il moult volentiers. Dont les fist
         fiancier l’un l’autre, et y ot moult de barons qui cest mariage loerent. Dont passa
         la nuit et vint l’endemain que li emperieres les fist espouser. Si y ot une feste
         et une joie si grant que bien fait a ramentevoir, car il firent la quintaine redrecier,
         et s’i essaierent cil qui le jour devant ne l’avoient mie fait. Si vous di que moult
         y peust on veoir de biaus cops ferir, car ce ne furent pas li pieur, quar Dorus s’i
         essaia, qui aussi bien le fist comme chevalier qui y fust. Et tout aussi fist Daphus
         et Karus li dus de Nise Japhus et moult d’autres.
         429 <i><span class="c">Q</span></i>uant il orent le gieu laissié, si fu tart et fu li soupers aprestez. Si le firent,
         si comme il durent, et quant ce vint aprés souper ‹l›[s]i dura leur joie moult longuement.
         Et puis alerent dormir. Et cele nuit jut Mirrus avec s’amie. Si poez moult bien savoir
         que moult orent de leur deduit. Quant ce vint au matin que il furent par l’ost levé,
         si commanda li emperieres qu’il envoiast sa fame en son paÿs, car la ne pooit ele
         mie demorer pour moult de raisons, et il si fist. Quant ceste chose fu avenue, bien
         pouez [d] savoir que Peliarmenus le sot. Et dont jura que moult le vendroit chier
         a l’empereor et aus autres, se il faire le pooit.
         430 A[lettrine2]inssi demorerent devant la cité grant temps, que cil dehors n’i porent
         riens faire ne cil dedenz ne voudrent hors issir, pour la force qui mie n’estoit leur.
         Si me tairai d’eulz une piece et veul venir a Nera, que son frere laissa en Laomedon,
         comment ele se mist au chemin entre li et une de ses damoiseles, sanz autre compaignie,
         et comment Josyas envoia aprés li.
         [rubrique/début]Comment Nera se parti de Laomedon et s’en ala a Romme pour querre
         Helcanus son bon ami.[rubrique/fin]
         431 C[lettrine6]i endroit dit li contes que, quant li emperieres et li autre baron
         orent envoié a Romme, si comme devant est dit, il se partirent assez tost de Laomedon
         et chevauchierent sus Peliarmenus. Nera, qui la nouvele avoit oÿe de son chier ami
         Helcanus, ne fu pas du tout a sa volenté, car li amant dient que cil qui bien aimment
         par amours ne sont pas du tout a eulz. Et sanz faille par y[e]ceste raison non estoit
         la pucele, car, comme l’ystoire le conte, ainz pucele ne dame ne pot miex amer chevalier,
         comme ele faisoit celui. Et si l’ama, comme devant est dit, et encore puis li moustra
         si grant signe d’amour, car je truis escript que, quant ele sot que sa suer l’ot aussi
         comme entre mains, ele entra en une g-grant (sic) jalousie, pourceque ele sot bien
         que jadis l’avoit amé de grant amour. Et que fist ele ? Maintenant vint a une damoisele
         et li dist : « Douce amie, il couvient que vous sachiez ma volenté. » Lors li dist
         : « Douce amie, il me couvient aler a Romme. Et veul que nulz ne le sache, fors que
         nous 
         .<span class="num">ii</span>.        
          » « Ha ! damoisele, dist ele, comment porroit ce estre ? » « Bien, dist ele, nous
         nous metrons au chemin et porterons avec nous nostre soustenance. Et quant nous vendrons
         la, bien nous chevirons du seurplus. » « Damoisele, dist cele, gardez que vous entreprenez
         chose dont vous veigniez trop tart au repentir. » « Non ferai je », dist la damoisele.
         432 D[lettrine2]ont s’apresterent ainsi comme eles voudrent et se mistrent hors de
         Laomedon si soudainement que nulz de ceulz en qui garde eles estoient ne le sorent
         ne ne s’en sorent de riens apercevoir. Lors ne firent sejour nul, ainz aloient leur
         journees tout a pié, l’un jour plus, l’autre mains. Et tant alerent qu’eles vindrent
         a .I. braz de mer ou eles durent passer. Et avint de ce grant merveille, quar, quant
         eles vindrent au rivages, si [f] trouverent ceulz qui passer vouloient. Et tant firent
         que par marchié se mistrent avec eulz. Cilz qui maistres estoit de la nef avoit. i.
         damoisel a filz moult bel, qui la pucele regarda, si la vit tele que moult la couvoita.
         Et dont s’aproucha de li et la mist a raison et li enquist qui ele estoit ne ou ele
         vouloit aler. Cele qui ne fu pas esbahie li dist : « Biau sire, fille sui a .I. borjois
         de cest paÿs et voudroie estre a Romme a .I. mien frere que j’ai la. »
         433 <i><span class="c">Q</span></i>uant cilz oÿ que cele si loing vouloit aler, si li plot moult et dist : « Moult avez
         a faire grant voiage. Et mal affiert a vous que vous ailliez si seule sanz compaignie
         d’omme. » « Biau sire, nous n’avons mie alé longuement seules, ne ne ferons, car par
         tans avrons nous autre compaignie. » Dont se tut cilz et maintenant ne li osa gihir
         (sic) son courage. Dont vint a son pere et li a dit : « Peres, de la plus bele riens
         qui onques fust veue vous puis dire nouvelles. » « Comment, filz ! dist il. Que avez
         veu ? » « Par foi, dist il, nous avons en nostre nef une damoisele que je ne cuit
         mie qu’en tout le monde ait de biauté sa ppareille. Et bien sai qu’ele est mise hors
         d’aucun lieu autrement qu’ele ne se veulle faire congnoistre. Et bien croi que de
         grant affaire est venue. » « Filz, dist li peres, menez moi a lui. » Et il li a dit
         : « Veez la ci. » Quant la pucele les entendi, si leur dist : « Biaus seigneurs, que
         vous plaist ? Avez vous ore [f.209] nule doute de moi ? » « Damoise‹s›[l], dist li
         mariniers, n’aiés paour, car mon filz vous avoit choisie pour une autre. »
         434 D[lettrine2]ont se traist cilz arriere et prist son filz et le[exponctué/début]i[exponctué/fin]
         mist a conseil et li dist : « Tais toi et si m’en laisse couvenir, quar je croi bien
         que chose que vous porriez faire ne dire ne vous vaudroit riens. Et je ferai tant
         que tu l’avras a ta volenté. » Puis dist entre ses denz : « Miex voudroie que je fusse
         destruis, que je avant n’en eusse la moie. » Dont parla le filz et dist : « Comment
         en porrons nous esploitier ? [exponctué/début]i[exponctué/fin] Quant nous vendrons
         a la rive, nous la retendrons en aucune maniere et puis nous metrons arriere. Et ainssi
         l’arons nous a nostre devise. » « Par mon chief, dist il, bien avez devisé la chose
         par quoi vous le porrez miex faire, se autrement n’en puis finer. » Lors en vint li
         varlez a la pucele et s’assist delez lui, par moult grant signe d’amour, et l’assailli
         de paroles a ce qu’ele devenist s’amie. Et il la prendroit a fame, car moult estoit
         riches homs. Cele s’en desfendoit moult sagement et s’escusoit de ce qu’ele pooit
         et dist pour celui geter de sa volenté : « Sire, se vous saviez qui je sui, moult
         a envis me requerriez de tel chose. » « Non, damoisele, dist il, faites m’en sage.
         » « Sire, dist ele, volentiers. Ma mere, quant ele fu enceinte de moi, si me voua
         a saint Pierre de Romme et promist que ja n’aroie compaignie d’omme, si aroie esté
         en sa chapele. Or en sont puis maintes mer[b]veilles avenues, car ma mere, quant je
         fui nee, si le dist aussi a mon pere, comme je vous ai dit. Lors morut ma mere .III.
         anz aprés ce. Je devins grande et me couvoita .I. riche homme, si me demanda a mon
         pere et il m’i donna. La nuit qu’il dut o moi estre, si vint .I. deable et estrangla
         celui. Quant ce vint au matin, si vint on veoir ceste merveille. Et fui prise, car
         bien cuida on que ce fust par moi. Dont s’apensa mon pere du veu que ma mere avoit
         fait. Dont fu mes peres pris et je fui par tant delivree, et couvint a mon pere recevoir
         mort pour cest fait. Dont vint .I. autre du paÿs qui dist que il ne creroit ja tel
         chose. Il me prist par sa force et me volt avoir a sa volenté. Et ce que il avint
         du premier avint il du secont et puis du tiers. Et pour ce sire, vois je a Romme pour
         le veu de ma mere acomplir. Si vous pri que vous en soffrez atant, car miex voudroie
         estre morte que vous ne autre eust afaire de moi, si avrai esté ou je ai ma voie promise.
         »
         435 <i><span class="c">Q</span></i>uant cilz oÿ ce, si ot moult grant merveille et pensa bien qu’ele l’avoit dit pour
         lui escuser. Dont s’apensa de trop grant malice, car il prist .I. anel que il avoit
         en son doit, et y ot .I. saphir qui moult estoit bons. ‹...›[I]l l’osta de l’anel
         et s’aprocha pres de la meschine Nera et le lia trop soutivement en enz sa guimple.
         Et s’en vint a son pere et se parti de eles. Et li conta [c] comment la pucele s’estoit
         de lui escusee et comment elle li ot conté que sa mere l’avoit vouee a saint Pierre
         de Romme. « Ha ! dist li traitres, tout ce dist ele pour li escuser, mais riens ne
         li vaudra ! » « Non, dist li filz, car bien ai la besoigne empetree. » Dont li dist
         que il avoit fait et a quoi il baioit. Il orent tant nagié que pres furent du port.
         Dont vint li mauvais et fist semblant qu’il eust son saphir perdu et dist, oiant touz
         ceulz de la nef : « Ne sai lequel de vous m’a mon saphir osté de mon doit ! » Dont
         fu chascuns esbahis, comme cil qui riens n’en sorent. Il geta son ancre et fu la nef
         assez quoie pres du port, et tant que cilz qui bien savoit ou ce iert que il queroit
         ala tant querant par la nef et demandant a chascun tel saphir, si quist tant et sus
         et jus tant que il vindrent a l’un deulz [unclear/début]...[unclear/fin] dist : «
         Biaus seigneurs, [unclear/début]...[unclear/fin] nous demandez vous [unclear reason=effacé/début]une[unclear/fin]
         choses ? Alez a ces damoiseles a cui vous avez tenues vos paroles, puis que nous entrames
         en ceste nef. » Et dont vindrent aus damoiseles et distrent : « Ça rendez nous nostre
         saphir ! Car nul avoir n’en voudrions tenir. » Et quant eles oïrent ce, si furent
         moult esbahies et muerent tres grant couleur. « Biaus seigneurs, moult vous vient
         de grant vilanie, quant vous tel chose nous metez avant dont nous riens ne savons.
         » « Si savez, dist li traitres. Autres ne le puet avoir que une de vous. » [d]
         436 D[lettrine2]ont sailli li peres avant et dist : « Je voi le saphir noué en sa
         guimple ! » Il prist le neu et le desnoua. « Ha ! dist cilz, queles vous ‹...›[e]stes
         ! Mal vous congnoist qui onques ne vous vit. » « Par foi, dist la pucele, verité dites.
         » Dont ne li valut riens escondit que la pucele ne l’eust pris. « Par mon chief, dist
         il, vous demourrez pour teles comme vous estes. » Lors commencierent celes .I. merveilleus
         duel, que il ne fust cuer el monde, tout n’en seust il la verité, qui moult n’en deust
         avoir grant pitié. Ne valut riens, car il (sic) qui furent en la nef furent el dangier
         des mariniers et les lessierent couvenir de ce qu’il voudrent faire des damoiseles.
         Dont se mistrent arrieres et issirent tuit de la nef, fors celes que li marinier recui[exponctué/début]d[exponctué/fin]drent.
         Dont s’en vint uns preudons a eulz et leur dist : « Biaus seigneurs, sus laquele fu
         ce que vous trouvastes le mesfait ? » Il dist que ce avoit esté sus la meschine sus
         cele qui plus se fesoit dame. Dont dist cil : « Laissiez aler cele et detenez l’autre
         sus qui vous le trouvastes. » Adont distrent que c’estoit droiz. « Ha ! sire, dist
         la pucele, pour Dieu merci, je vous jur sus ma loi que tout [exponctué/début]i[exponctué/fin]
         aussi sui je courpable comme cele seur qui il le trouverent, car par traïson l’ont
         pourchacié pour nous sozmetre a leur volenté. Et pour ce que je ne m’i veul acorder,
         nous metent il cest blasme sus. » « Damoisele, dist il, ce poise moi, mais venez hors
         de la nef et laissi[e]ez cele couvenir sus qui le mesfait est trouvez. » « Ja, Diex,
         dist ele, ne me laist puis .I. jour vivre que je de li me departirai par tele achoison,
         ainz veul ou vivre ou mourir, quant par el n’en poons passer. »
         437 L[lettrine2]ors se partirent tuit de la nef, et cil detindrent les 
         .<span class="num">ii</span>.        
          damoiseles et les menerent arriere en la mer et nagierent vers la grant marine. Et
         quant il orent une piece alé, si vint li peres a la pucele et li dist : « Damoisele,
         faire vous couvient ma volenté ou riens est de vous ! » « Ja Diex ne place, dist ele,
         comme de tel homme comme vous estes soit li miens cors empiriez ! » Dont la saisi
         li lerres et la prist par la poitrine et la sacha vers lui moult anuieusement. Et
         cele cria .I. moult horrible cri et dist : « Vrai Diex, soiez moi hui aidans vers
         cest anemi ! » Dont sailli le filz de celui et li osta des poins et li dist : « Mal
         faites qui en tel point voulez mener ce que mes cuers aimme si durement ! » Quant
         cil entendi celui, si fist une chose dont moult grant merveille avint, et fu aussi
         comme miracle de Dieu, quar quant li dui traïteur virent que chascun pensoit a faire
         sa volenté de la pucele, si s’entrepristrent en tele maniere que li peres occist le
         filz et li filz le pere. Quant les 
         .<span class="num">ii</span>.        
          damoiseles virent ceste chose, si furent aussi comme toutes asseur. Et dist la damoisele
         a sa meschine : « Douce amie, or pouez veoir se Diex nous a bien de ces 
         .<span class="num">ii</span>.        
          deables delivrees. [f] Voirement avoie je bien esperance que Diex nous en deliverroit
         d’eulz, quar nus ne se met en sa main qui puisse estre perilz (sic). » Ainssi avint
         des damoiseles et moult prierent Dieu que il les delivrast et les arrivast a bon port
         et en tel lieu ou eles ne perissent mie. Lors leva .I. grant vent et .I. merveilleus
         ore et feri en leur voile, qui tendue estoit. En poi d’eure furent en la grant mer
         de Grece. Et quant eles se virent la, si orent moult grant paour que eles ne perississent.
         Lors furent en oroisons moult devotement et prierent Dieu de moult bon cuer que il
         les adreçast a bon port. Cilz qui bien les pot tenser les sau-sauva (sic). Et avint
         que .III. semaines furent en mer qu’eles ne finerent de gaucrer une heure avant et
         autre arriere. .I. jour avint que aventure les fist arriver a .I. chastel que on apeloit
         Cartageus. Ce estoit .I. port commun. Si y ot moult d’uns et d’autres au rivage.
         438 L[lettrine2]ors saillirent li aucun a la nef et cuidiere (sic) que grant avoir
         y fust arrivez, mais il n’i avoit ame nule que les 
         .<span class="num">ii</span>.        
          damoiseles, qui moult furent prises et ne sorent en quel lieu eles furent. Dont trouverent
         cil le pere et le filz, qui avoient esté .III. semaines en la nef, qui estoient tuit
         mort, si comme devant est ja dit.
         439 <i><span class="c">Q</span></i>uant cil virent ce, si mistrent les 
         .<span class="num">ii</span>.        
          damoiseles a raison et leur [f.210] enquistrent qui eles estoient et qui avoit ceulz
         occis. Et eles conterent toute la verité, mais de riens n’en furent creues. Dont vint
         la nouvele au seigneur du chastel que 
         .<span class="num">ii</span>.        
          murtrieres avoient trouvé au port, que par miracle y estoient arrivees, et estoit
         leur murtre avec eles tout prouvez. Adonc s’esmerveilla li sires et dist que ce vouloit
         il veoir. Dont s’en vint au rivage et dist (sic) et entra en la nef. Si esgarda les
         
         .<span class="num">ii</span>.        
          damoiseles et vit Nera, qui sembloit a estre ce que ç’ert. Et dont la mist a raison
         et li enquist de son estre. Et ele dist tout, aussi comme aus mariniers avoit dit.
         Dont commanda qu’eles fussent prises et menees amont, et eles si furent. Li sires
         du chastel avoit une dame que il moult amoit. Quant ele oÿ de cele chose parler, si
         vint au seigneur et li dist : « Sire, faites moi veoir ces fammes qui sont la arrivees.
         » « Dame, ce dist il, volentiers. » Lors les fist venir et amener en sa presence.
         Quant ele les vit, si apele Nera et li dist : « Amie, qui estes vous ? » Dont li chaÿ
         aus piez et li dist : « Ha ! dame, aiés pitié de 
         .<span class="num">ii</span>.        
          essilliees nient congneues ! » Dont leur dist la dame que eles li contassent verité.
         Cele qui ne se voult mie escondire li conta tout, en autele maniere comme ele avoit
         fait a son seigneur. Et quant la dame l’ot entendue, si se leva sus et pria a son
         seigneur que illec delivrast en tele maniere que, quant il vendroit aucun qui occuper
         les voudroit souf[e]fisaument, que eles fussent coupables des 
         .<span class="num">ii</span>.        
          hommes qui avoient esté mort trouvé, ele li rendroit a sa volenté.
         440 <i><span class="c">Q</span></i>uant li sires ot la dame entendue, si ne li volt escondire et fist ceulz metre en
         terre et la nef garder, pour l’aventure que se nus venoit qui la congneust et vousist
         les 
         .<span class="num">ii</span>.        
          damoiseles reter de la mort de ceulz. Ainssi furent mises avec la bonne dame et furent
         ambedeus de si bon service que moult se firent amer. Et avint que li sires avoit enfanz
         petis, dont il y ot une petite damoisele a fille de 
         .<span class="num">ii</span>.        
          anz et demi. Celle fu a Nera chargiee a garder. Et l’autre en fu meschine. Si furent
         a ceste office. Si me couvient ore d’eles taire tant que tans sera du repairier, et
         vendrai aus chevaliers qui furent meuz pour la pucele querre.
         [rubrique/début]Comment li chevalier se mistrent a la voie pour querre Nera, la suer
         Josyas d’Espaigne.[rubrique/fin]
         441 C[lettrine6]i endroit dit li contes que, quant li chevalier se furent partiz de
         Laomedon, il se mistrent par divers liex pour oÿr et pour savoir nouve[c]veles (sic)
         de ce qu’il queroient. Chascuns chevaucha tant qu’il encontrerent Rommains, ou il
         aloient en Grece, si comme devant est dit. Onques n’i ot nul qui en peust oïr nules
         nouveles, tant seust cerchier, ne qu’eles fussent devenues. Tant ala li uns et li
         autres que il vin‹t›[d]rent tout a Romme. Quant il furent en la cité, si assemblerent
         par aventure et se traistrent a hostel. Dont orent conseil que il porroient faire.
         Si orent conseil entr’eus que bien porroit estre meue de Laomedon. Si cerchierent
         partout pour savoir se il en porroient aucunes nouveles oïr. Quant il orent partout
         alé, si n’en oïrent nule nouvele, comme de cele qui pas n’i estoit. Quant il virent
         ce, si firent tant que il furent au Palais Majour et  parlerent aus 
         .<span class="num">ii</span>.        
          dames, sereurs Josyas. Et quant elles les virent, si furent si bienvenuz, comme a
         merveilles. Dont leur enquistrent : « Queles nouveles nous direz vous de nostre frere
         ? ». Cil distrent que il estoit en Grece, mais c’estoit en l’aide de Helcanus, qui
         avoit esté en Espaingne. « Bien savons, distrent eles, qui cil est. Mais dites nous
         quel besoing vous a ci amenez ! » Dont ne voudrent celer leur meschief, ainz leur
         ont dit tout aussi comme leur sereur avoit esploitié. Quant eles oÿrent ce, si en
         furent moult esmaries et ne sorent que dire ne que faire, car toutevoies estoit ele
         leur suer et l’amoient de grant amour. Dont se [d] traistrent les dames a une part
         et distrent : « Ci a fiere chose. Et que porrons nous faire de cest affaire ? » «
         Par foy, dist Aphode l’ainsnee. Je savrai a Helcanus se il riens en set et comment
         il se maintendra. » « Suer, dist Ysodore, je croi, se vous l’en faites sage, que ce
         iert moult mal fait, car espoir il s’en mesaai-sera (sic), et pour ce n’en ert a el.
         Et sachiez, se vous nule nouvele en sariez par lui, pour ce qu’ele ne fust en ceste
         vile en aucun lieu et parlast a li par aucune aventure, car je croi que, s’ele y est,
         qu’il ne puet estre que aucune nouvele n’en sachiez par lui. » « Aler m’i couvient
         dont, dist ele. Se ce ne fust, je m’en deportasse moult bien, car il me semble, quant
         je l’ai bien visé, que ce soit .I. entulle chevalier qui ait grant grace sanz raison.
         » « Dame, dist sa suer, sachiez que ce ne me semble il mie. » « Ha ! dist Aphode,
         comme je croi que vous seriez tost acordee a lui, mais que parler y peussiez a vostre
         volenté, tout soient il contraire il et vostre mari. »
         442 <i><span class="c">Q</span></i>uant Ysodore oÿ sa fuer (sic), si fu moult esbahie et ne li voult respondre, ainz
         abaissa sa chiere et dist : « Dame, vous dites vostre vostre (sic) volenté, car vers
         lui n’ai je pensee se bonne non. » Atant demora li estris de eles 
         .<span class="num">ii</span>.        
          Et s’apresta Aphode, si vint la ou Helcanus estoit. Et quant il la vit, si sailli
         sus et li dist : « Dame, or m’avez vous bien oublié, car pieça mais ne me veistes.
         » « Sire, dist elle, de ce ne vous est ore gaires. Moult mal savez ore comment il
         m’en est. Se vous tel chose dites, dame, ce poise moi. » [e] « Par Dieu, dist ele,
         a certes le di je voirement, car, se il vous fust gaires de moi, selonc ce que je
         vous ai dit, vous m’eussiez autrement requise que vous n’avez. » « Ha ! dame, pour
         Dieu merci, dist il, de quele chose fust ce ? Tant avez fait que je deservir ne le
         porroie. » « Par foi, dist ele, si chaitis estes vous ! Car, se vous fussiez homs
         comme autres, je vous meisse hors de la prison ou vous estes et fussiez en ma chambre
         a vostre volenté – mais ne trouvasse qui en parlast !–, mais que vous n’en partissiez
         sanz congié prendre a moi. »
         443 <i><span class="c">Q</span></i>uant Helcanus oÿ ce, si fu touz esbahiz et dist : « Ha ! dame, comme vous m’avez ore
         bien paié, combien que vous y aiés ore mis ! » « Sire, dist ele, j’ai grant droit.
         Pourquoi estes vous ore ci en mue, quant vous pouez estre en chambres as dames et
         as damoiseles ? Et vous estes ci aussi comme .I. renclus ! Sachiez que moult tieng
         a chetive Nera, ma suer, quant ele onques son cuer y otroia pour tel esploit qu’ele
         i fist, car je sai de voir, se vous fussiez hom comme autres, ja ainssi n’eussiez
         esp‹o›[l]oitié comme j’ai entendu que vous avez. » « Par foi, dame, dist il, je croi
         que vous dites verité. Poi sont de ceulz qui ce eussent fait. Et moult souvent avient
         que on fait moult de choses pour bien qui tournent au contraire. Et, pour Dieu, se
         j’ai mespris envers vous, faites tant que je a amende en puisse venir, car je ne vous
         ose requerre de chose qui soit en contre vostre volenté. » « Sire, dist ele, tost
         vous avroie tous mautalens pardonnez, se [f] vous de cuer le me proiés ». Dont sot
         Helcanus auques son talent et pensa que il li mousterroit signe d’amor, tant qu’il
         aroit lieu d’issir hors de la prison, puisque ainssi estoit que ainssi se paroffroit.
         444 M[lettrine2]aintenant se joinst a li et li mist les bras au col et li dist : «
         Douce dame, aiés merci d’un nice chevalier ! » « Par foi, dist ele, voirement estes.
         Et je volentiers l’avrai par maniere que vous m’arez en couvenant que vous ne vous
         departirez, se amours ne prennent congié. » « Et je dame, dist il, le vous otroi.
         » Atant s’en est cele de lui partie et en vint arriere a l’empereriz et dist : « Dame,
         moult est Helcanus esbahis de ce qu’il est en tele maniere en prison. Sachiez que
         moult est loiaus chevaliers. Et, se il vous avoit en couvent que il de vous ne se
         partiroit sanz congié prendre, il porroit bien o vous estre. Et je sai de voir que
         en la fin iert il vostre ami, et seront par lui les choses a point mises. Et plus
         grant amour ne li pouez vous ‹...›[f]aire que de la prison apetisier. » « Certes,
         dist l’empereris, vous dites verité. Faites le moi mander ! » Dont furent chevaliers
         apelez et leur commanda on que il li amenassent Helcanus, et il si firent.
         445 <i><span class="c">Q</span></i>uant Helcanus fu devant l’empereriz venus, si s’umilia moult et dist : « Dame, vous
         m’avez mandé. Pourquoi est ce ? » « Biau filz, dist ele, pour ce que j’ai entendu
         qu’il vous anuie. Si [f.211] vous deduirez avec nous, desci adonc que les choses vendront
         a point, mais je veul que vous m’aiez en couvenant que vous de moi ne vous partirez
         sanz congié prendre. » « Dame, dist il, je le vous ai en couvent, et moult grant mercis.
         » Dont ot Helcanus champ et voie et se deduist avec l’empereriz et ses filles, tant
         que Ysodore ne se pot tenir qu’ele ne meist Helcanus a raison et li dist : « Sire,
         quant oïstes vous nouveles de Nera, ma suer ? » « Dame, dist il, puisque je de li
         departi, je n’oÿ nouveles de lui ne message, ne elle de moi. » « Et quant ele oÿ ce,
         si fu toute esbahie, car ele cuidoit que sa suer li eust dit aucune chose. Si ne li
         osa dire sa volenté, car ele li ot moult desfendu, pour ce qu’il n’en fust correciez.
         Si se tut. Et quant il vit que le plus ne parleroit, si dist : « Dame, queles nouveles
         m’en direz vous ? » « Sire, dist ele, je n’en sai nouveles qui gaires vous peussent
         aidier. Mais vous deussiez savoir de lui et ele de vous, puisqu’ensi est que j’ai
         entendu. » Dont li dist : « Dame, dites moi que vous en avez entendu, foi que vous
         devez Nostre Seigneur ! » « Ha ! sire, dist ele, vous m’avez conjuree. Espoir se je
         nel disoie a vous, pour le conjurement que vous m’avez fait, dire porriez que je pou
         ameroie mon Seigneur. Et je le vous dirai, ‹...›[p]ar si que vous semblant n’en ferez
         par quoi on sache que je le vous aie dit. » « Ainssi, dist il, dame, le vous otroi.
         »
         446 D[lettrine2]ont li dist Ysodore [b] tout ainssi comme ele l’avoit entendu, et
         comment les chevaliers en estoient en la queste et estoient aval Romme pour savoir
         nouveles de li. Et lors quant il entendi ce, si en ot une douleur si grant a son cuer
         que il ne pot mot dire, ainz commença moult fort a souspirer. Et Ysodore n’osa demorer
         delez lui, ainz s’en leva et s’en parti pour la paour qu’ele ot de lui et de sa sereur.
         Si s’en douta moult de ce que ele li ot dit, si fist aussi que se riens ne li en fust.
         Lors-vint. Lors vint (sic) Helcanus es chambres ou l’empereriz estoit, si dist : «
         Dame, je ne me veul mie de vous ne des autres partir sanz congié demander. Je m’en
         vois. A Dieu soiez vous commandees. »
         447 D[lettrine2]ont fu tost issus des [exponctué/début]c[exponctué/fin] chambres et
         ot une pierre en sa main que Aphode li ot donnee, si comme li contes le tesmoigne,
         tele que nulz ne le pot veoir tant comme il l’eust en son poing enclose et fu invisibles.
         Si fu tost de laiens issus et ne sot on qu’il fu devenus. Dont s’apensa Aphode et
         vit maintenant qu’ele estoit engigniee. Dont commanda que on closist les huis et fermast
         le palais. Mais onques si tost ne le sorent faire que il fu aval la cité et ala sus
         et jus, et n’estoit nus qui veoir le peust. Si ne fin[unclear reason=effacé source=copist/début]e/a[unclear/fin]
         de cerchier les chevaliers, dont Ysodore avoit fait mencion, et vit que chevaliers
         et serjans le queroient aval la cité. Dont il s’esjoïssoit en lui meismes du courouz
         que il ot. Et avint que li chevalier furent trovez en .I. hostel de ceulz qui [c]
         Helcanus queroient. Lors furent mis a raison et leur demanda on qui il furent. Il
         s’escuserent et distrent que il estoient marcheant et que il estoient venuz a Romme
         pour avoir conquerre. Dont ne les voudrent cil croire, ainz furent mené droit a l’empereriz.
         Ainssi comme on les enmenoit, Helcanus les esgarda, si en congnut l’un. Dont se mist
         avec eulz pour savoir que on en feroit. Il furent menez devant l’empereriz et furent
         accusé que il avoient Helcanus delivré. Il distrent que de celui ne savoient il point,
         ce leur pesoit. Si les laissa on aler puisque autre chose ne leur demandoit on.
         448 A[lettrine2]phode, qui estoit presente, traist le maistre d’eulz a conseil et
         li dist : « Se vous savez riens de lui, si le me dites, car ja pour ce ne serez detenuz.
         » Dont li jura cilz que il nule riens n’en savoit. « Alez, dist ele, si li dites de
         par moi que aussi bien l’en eusse je delivre, s’il m’en eust proiee. Et la pierre
         meismes par quoi il nous est eschapez li donnai je a ces ensaignes. » « Dame, dist
         il, ce li dirai je bien de par vous, quant je le verrai. » Dont fist Aphode les chevaliers
         delivrer et issir de la court, et Helcanus touzjours avec eulz. Lors en vindrent a
         leur hostel touzjours parlant de lui et disoient que moult estoit sages qui par tel
         enging s’en estoit partiz. Lors quant il furent en leur hostel [exponctué/début]i[exponctué/début],
         Helcanus s’apparut a eulz et les salua touz ensemble. Quant il le virent, si orent
         [d] si grant joie que bien le pot on veoir. Dont l’ont tout encliné et distrent :
         « Sire, merci ! Metons nous tost au chemin, que vous ne soiez deceuz. » « Si ferai
         je, dist il, mais dites moi se vous nules nouveles savez de ce que vous alez querant.
         » « Certes, distrent il, nenil. Nous n’en oÿmes onques parler, mais dites nous se
         vous riens en savez. » « Par foi, dist il, nennil, mais ce me dites comment ce avint
         que tout ainssi venistes ça et enqueistes vous riens de li. » « Sire, distrent il,
         nous venismes et si n’i ot nul de nous qui ne demandast se une tele damoisele estoit
         passee en touz les liex ou nous venimes. C’est riens nule chose n’en savons. » « Or
         tost, dist il, faites moi avoir armes et cheval ! Quar je ne gerrai jamais en une
         ville que une nuit, de si adont que je l’avrai [exponctué/début]i[exponctué/fin] trouvee.
         » « Sire, distrent il, nous avons armes et chevaus assez. Si en prenez a vostre volenté.
         » « Bien dites, dist. » Dont li aporterent armeures moult riches et ne voudrent arrester,
         fors de ci a l’endemain Lors s’apresta et se garni moult aper‹r›[t]ement et ne volt
         sousfrir que nul alast avec lui, ainz leur dist a tous ensemble que, se il nules nouveles
         ooient de lui, que il l’amenassent arriere en Grece. Il distrent que si feroient il.
         Dont a pris congié a eulz et vint au cheval et sailli en la sele et pendi .I. escu
         fort et pe[e]sant a son col et saisi .I. fort g‹i›[l]aive. Et tout ainssi se mist
         hors de Romme, sanz nule compaignie. Si me veul ore de lui taire, et, quant tans en
         sera, bien y savrai repairier. Et veul venir a l’empereour qui estoit devant Costentinnoble,
         o lui ceulz de qui j’ai fait mencion.
         [rubrique/début]Comment li emperieres fu devant Costentinnoble.[rubrique/fin]
         449 O[lettrine7]r dit li contes que, quant li emperieres de Costentinnoble et li autre
         baron virent que cil dedenz ne se mousterroient nient dehors, si furent moult correciez,
         car il avoient grant gent et estoient forment travailliez d’ostoier. Lors se mistrent
         ensemble et distrent que il porroient faire. Mais il n’i ot nul qui conseil seust
         dire qui riens vausist, fors ce que aucun avoient entendu que Fastidorus faisoit grans
         gens assembler, mais il ne savoient ou il devoient aler. Ainssi comme il estoient
         a cest conseil, si leur vint .I. message qui leur apor[f]ta nouveles que Fastidorus
         estoit a .X. liues pres de Costentinnoble et avoit en sa compaignie .XL. mille Rommains
         des plus proisiez de l’empire.
         450 <i><span class="c">Q</span></i>uant li baron oïrent ce, si sorent bien que la avoit grant force. Lors dist chascuns
         que moult [exponctué/début]i[exponctué/fin] miex amoient la bataille que le sejour.
         Si esgarderent a leur gent combien il porent avoir, si sorent par les seigneurs que
         poi pres souffisaument en orent .lxx[exposant/début]m[exposant/fin]. touz aprestez
         de grans fais sostenir. Et deviserent leur batailles. Et fu Edipus appareilliez et
         requist a l’empereour la premiere bataille – li emperieres ne li volt escondire –
         Japhus li Frisons la seconde ; li dus de Nise la tierce ; Josyas la quarte ; Borleuz
         la quinte ; Licorus de Ninive la sisieme ; li damoisiaus de Thebes la septiesme. Et
         en la desreniere fu li emperieres, et li cuens de Flandres, Dorus Daphus et si frere,
         qui moult font a redouter.
         451 <i><span class="c">Q</span></i>uant il ainssi furent ordené, Mirrus vint a l’empereour et li dist : « Sire, je veul
         avoir par moi ma gent, car je en doi bien avoir .iii[exposant/début]m[exposant/fin].
         armeures. Et de ceulz doi je estre le souverains, car aussi le veult cele a qui vous
         m’avez donné. » « Par Dieu, sire, dist il, et je l’otroi. » Dont fu Mirrus joians
         et dist que il seroit en la premiere ba-taille bataille (sic), fust as Ronmains ou
         a ceulz de la cité. « Nous verrons, dist li em[f.212]perieres, a l’asembler que il
         voudront faire. Et selonc ce [exponctué/début]p[exponctué/fin] porr‹...›[o]ns nous
         esp‹o›[l]oitier. »
         452 A[lettrine2] ces paroles vint Edipus a l’empereour et li dist que il le feist
         chevalier, car il avoit moult atendu, pour ce que il de sa main le fust. Dont fu li
         emperieres moult liez de ceste requeste, si dist que ce fust a la bonne heure. Dont
         li dist qu’il s’aprestast, et tuit cil qui le voudroient estre. Si fist on partout
         crier que tout cil qui le vouloient estre le fussent. Si y ot moult de ceulz qui s’assemblerent,
         et les fist chevaliers. La fu la feste grans et y furent donné moult de riches dons.
         Et tant dura la feste que li Rommain s’aprochierent de Costentinnoble. Lors se garderent,
         si comme pour recevoir leur anemis.
         453 E[lettrine2]n ce qu’il erent en tel point, esgarderent cil de l’ost et virent
         venir .X. chevaliers, dont chascuns venoit la teste desarmee et portoient rains d’oliviers
         en leur mains. Quant il aprochierent l’ost, si demanderent ou li trez l’empereour
         estoit. Il leur fu moult bien enseigniez. Et cil vindrent au tref et descendirent
         de leur chevaus et vindrent devant l’empereour. Si se mistrent a genous et le saluerent
         de par son chier filz Fastidorus de Romme. « Biaus seigneurs, dist il, Diex ament
         vostre seigneur et vous aussi face. Queles nouveles portez vous ? » « Sire, distrent
         cil, Fastidorus vous mande se il vous plaisoit que vous daignissiez souffrir que il
         parlast a vous, sanz ce que [b] se il ne pooit en vous trouver merci, que il peust
         a sa gent repairier arriere a sauveté. » Quant li emperieres oÿ ce, si li atendri
         li cuers, comme cil qui l’avoit trop debonnaire. Et dist moult amiablement : « Viengne
         avant Fastidorus ! Ore il les ai pour escouter et cuer pour entendre. » Dont se mistrent
         au retour et ne finerent, si vindrent a leur seigneur. Quant il oÿ le mandement de
         l’empereour, si prist o lui .XX. chevaliers rommains. Et furent de pourpre vestus
         et de cendaus, et chascuns cercle d’or en son chief, qui moult fu bele chose a veoir.
         Quant cil de l’ost les virent, si furent moult engrans d’eulz veoir. Et cil en vindrent
         droit devant le tref l’empereour et descendirent de leur paleffrois. Li emperieres
         avoit touz ses princes mandés, et cil vindrent devant lui. Fastidorus et tuit cil
         qui o lui erent venu se mistrent a genous devant l’empereour. Dont parla Fastidorus
         et dist : « Peres, a vous sui venus comme a celui que je onques mais ne vi ne ne cuidai
         ci trouver. Et puis qu’il est ainssi que je en vostre presence puis parler a vous,
         souffrez moi que je die mon courage a vous et ne mie oiant ceulz qui ci sont ensemble.
         Et quant vous m’arez oÿ, si apelez a vostre conseil ceulz que il vous plaira et aprés
         en faites a vostre talent. »
         454 <i><span class="c">Q</span></i>uant li emperieres oÿ ce, si li dist : « Lieve toi et vien avant, si di ton plaisir.
         » Lors sailli Fastidorus em piez et vint a son pere [c] et se traistrent a une part.
         Dont parla li filz et dist : « Peres, vous savez bien que je et mes freres fumes de
         vous engendrez. Et par tele raison n’affiert il mie que nous façons chose vers vous
         ‹...›[q]ui soit descouvenable. Et conment que les choses soient alees, je de ma partie
         n’i ai mort deservie. Et se mon frere a meffait vers vous ne envers Helcanus, mon
         chier frere, soiez ent moien comme pere de ses enfanz, et je de ma partie y voudrai
         metre paine comme freres. » « Par foi, dist li emperieres, moult est grans li meffais
         dont on ne puet venir a amende. Et tout aussi est cestui si grant que je ne puis veoir
         comment amende en puist estre faite, se vous 
         .<span class="num">ii</span>.        
          ne vous metez en nostre merci. » « Peres, dist il, de ma partie le ferai je volentiers,
         mais que Pelyarmenus le veul le faire. » « Alez dist il, et si le sachiez de quele
         part que vous voudrez ! Car, comment que li affaires voist, Pelyarmenus et cilz qui
         mes enfanz cuidoit avoir occis, et meismes vous par qui il furent getez de cest empire,
         vous metrez touz par devers moi et par devers mon filz, que vous meismes tenez, si
         comme je l’ai entendu, a faire nostre plaine volenté. » « Peres, dist Fastidorus,
         ci a moult grief chose, car je ne sai riens des enfanz comment il furent mené et ce
         que on en porroit savoir par tesmoignage qui acroire en feroit. Celui voudroie je
         que ce fust. » « Ne vaut riens, dist li emperie[d]res. Par Dieu celui couvient venir,
         avant qui ce fist et porchaça. »
         455 <i><span class="c">Q</span></i>uant Fastidorus oÿ ce, si sot bien que raison ot a ce que il disoit et vit bien que
         poi pooit besoignier sanz son frere. Si dist : « Peres, a mon frere me couvient parler
         de ces choses, car je nel vi, despuis que il parti de Romme. » « Alez, dist il, quel
         part que vous voudrez, mais que vous demain dedenz prime me raportez ce que vous en
         voudrez faire ! »
         456 D[lettrine2]ont se parti Fastidorus de l’empereour et des autres barons. Si se
         mistrent vers la cité et ne finerent, si furent venu dedenz Costentinnoble. Et trouverent
         Peliarmenus et les barons du paÿs qui moult le desirroient. Dont li firent si grant
         joie que bien le pot on veoir. Et quant il ot lieu de parler, si traist son frere
         d’une part et li dist : « Frere, moult avez mal esploitié, car nostre pere si est
         venus en son empire et puis li estes alez au devant et ne le voulez recevoir. » «
         Frere, dist il, ce ne fais je mie sanz raison, car il fu .I. jour que je me mis en
         peril de mon cors et de vie perdre. Je le trouvai, et il me renia et me dist qu’il
         ne me tenoit mie a filz. Aprés, il et son filz furent contre nous et contre mon oncle
         le roy d’Arragon. Et la se mistrent il en paine de nous grever de tout leur pooir.
         Aprés, il nous meschaï de ce que il espousa nostre mere et que, quant ce vint que
         il li couvint laissier et la seue fame fu morte, onques puis il ne retor-ne retorna
         (sic) vers nous ne ne fist [e] a nostre mere ce qu’il deust, ainz semble qu’il nous
         veulle tenir a bastarz. » « Certes, [exponctué/début]c[exponctué/fin] dist Fastidorus,
         c’est la riens dont je sui plus dolenz, mais en autre maniere avez vous trop mal fait
         vers lui. Si loeroie que nous nous nous (sic) acordissons a lui, et il est nostre
         pere. Si sai de voir que il ne soufferroit pas nostre destruction. » « Si feroit,
         frere, dist il. Sachiez que pour el il ne wida son empire ne n’ala au roy d’Espaigne,
         fors que pour achoison que nous nous preissons a lui, fors que pour destruire et saisir
         l’empire de Romme. Et se il est ainssi que vous en sa merci vous metez, si en puissiez
         vous estre ainssi destruis comme Atrax fu de son pere. De Dieu te souviengne, frere,
         que est ce que tu dis ! Pourquoi souhaides tu ma destruction, quant il n’est riens
         que j’aimme tant com je fais toi ? » « Par foi, dist il, je ne le di mie fors pour
         el que, se nous nous metons en sa merci, Artigier ne fist ce de son filz qu’il fera
         de nous. Or me dites oiant ces barons qui cil furent, et je y prendrai garde, se je
         voi que raisons soit. » Lors commença Peliarmenus son conte, oiant les barons qui
         la furent. Et dist en tele maniere comme vous porrez ci aprés assez tost bien oïr.
         [rubrique/début]Comment Peliarmenus raconte .I. mauvais example a Fastidorus, son
         frere.[rubrique/fin] [f]
         457 « V[lettrine7]eritez fu, ce dist Peliarmenus, qu’en la cité d’Antyoche ot jadiz
         .I. Sarrazin. Cilz avoit eu fame a son chois. De ceste avoit il .I. moult bel damoisel
         a filz. Si l’ama moult et le tint chier. Cil estoit jones homs, si s’acointa d’une
         vaillant damoisele de la ville et fist tant que il l’ot a fame. Et tant fu li uns
         avec l’autre que ele en ot enfans et morut la mere, tout aussi comme la premiere.
         Quant elle fu morte, li Sarrazins commença a envieillir. Li enfant qui furent de la
         derreniere fame amenderent et crurent et tant que a merveilles se firent amer. Cil
         de la premiere commença a avoir envie sus eulz et fu trop plains de grant malice.
         Il vint a Atigier, son pere, et li dist : ‘Peres, espoir que vous morrez, avant que
         je ne que mi frere. Veez Atrax, mon frere l’ainsné. Il a ja tant fait que touz nos
         amis a tornez vers lui. Je sai de voir que, se vous estiez mors, qu’il me toudroient
         tout, et n’avroie riens en vostre rente.’ Quant li peres oÿ ce, si cuida que son [f.213]
         filz li desist voir, car il l’amoit miex que touz les autres. Si apela Atrax, l’ainsné
         de la desreniere fame, et li dist : ‘Biaus filz, je sui mais viex et foibles, et vous
         estes tout grant. .I. de ces jors me couvient morir. Je vous voudroie ordener, avant
         que je morusse.’ Cil qui a nul mal ne baioit li dist : ‘Peres, faites ent vostre devise,
         et je de ma partie l’otroi.’ Dont vint Artigier et pourchaça tant, et fist que Atrax
         fu desheritez, par l’enortement de son filz, de quoi il avint encore pis, car, quant
         Artigier fu si viex que il ne pot mais aler, il anuia au premier filz qu’il vivoit
         tant. Il vint a Atrax, son frere, et li dist : ‘Tu n’as se poi non en nostre rente,
         de quele heure que nostre pere soit mors, s’il [exponctué/début]n[exponctué/fin] n’est
         ainssi que je donner la te veille (sic).’ ‘Certes, dist cil, ce sai je bien, et tout
         ce a fait nostre pere.’ ‘Certes, ce dist cil, c’est voir. Mais, se tu croire me vouloies,
         je t’en feroie parçonnier.’ ‘Oil’, dist cil qui couvoitoit a avoir le sien. ‘Va dont,
         dist il, mauvais, et occis nostre pere, quar il a trop vescu !’ Quant Atrax oÿ ce,
         si fu touz esbahiz et dist : ‘Encore m’ait mes peres mesfait, ne porroit nature souffrir
         en moi que je ce feisse.’ Quant li mauvais oÿ ce, si ne li plot mie, ainz ot paour
         que il ne l’encusast, si dist : ‘Artax, or t’ai je esprouvé ! Or sai je bien que tu
         es preudons. Ja n’averai rente dont tu ne soies parçonnier.’
         458 A[lettrine2]tant demoura ceste chose a cele fois, tant que [b] cilz se douta moult
         qu’il ne fust encusé de son frere Atrax. Et lors se pensa que il le metroit a mort.
         .I. jour avint que il vint a son pere et li dist : ‘Peres, Atrax pourchace vostre
         mort. Je me veul gesir en vostre chambre, car je ai paor qu’il ne vous occie par nuit.’
         ‘Filz, dist il, grans mercis.’ Un jour fist cil .III. sergens enbuschier en sa chambre
         et leur dist que il se gardassent d’Atrax, car il vouloit son pere murtrir. Il distrent
         que de ce le garderoient il bien. Dont vint li mauvais a son frere et li dist : ‘Atrax,
         mes peres est moult malades. Alez a lui, car il veult a vous parler.’ Cilz sailli
         sus, toz effraez, et en vint a la chambre, moult hastif et grant aleure. Quant Artigier
         le vit, si ot moult grant paour et geta .I. cri moult merveilleus. Dont saillirent
         cil et le ferirent d’une espee et le pourfendirent jusques es denz, et chaÿ touz mors.
         Et pour ce qu’il s’estoit mis en la volenté de celui que il n’avoit riens mesfait,
         ainz avoit cilz pourchaciee la traïson, dont il fu destruis par ceste raison. Tout
         ainssi a fait Helcanus, qui nostre pere mena hors du paÿs et fist tant qu’il fu nostre
         anemi, pour‹...›[c]e que il vouloit avoir achoison que il se preist a nous et que
         je et vous nous meissons en sa merci. Et je sai vraiement que je ne vous ne metrions
         jamais le pié en Romme, ainz en feroit les enfanz de la premiere fame seigneurs, et
         nous en serions en la fin destruis. Et s’il est ainssi que vous le faites, je [c]
         prie a Dieu, qui tout consent, que mielz ne vous en puist il avenir qu’il fist celui
         dont vous avez oÿ mon compte. »
         459 <i><span class="c">Q</span></i>uant Fastidorus oÿ son frere, si esgarda le roy d’Arragon, son oncle, et li dist :
         « Avez vous oÿ mon frere ? M’a il bien mis avant que je soie sages de ce dont je estoie
         a aprendre devant ? » « Par foi, dist il, vous avez droit. Nient plus n’en ferai je,
         car je sai de voir que il me feroit destruire. Si me vaut miex li desfendres que li
         rendres, sanz cop ferir. » Quant li baron oÿrent ce, si furent moult joiant et distrent
         que, mal dehait eust, que tant qu’il porroit vivre, y feroit pais descouvenable. Et
         ainssi s’affichierent tout que il manderoient arriere la bataille et que bien seust
         li emperieres que ja la terre ne li seroit rendue autrement que tout se meissent,
         et les unes et les autres parties, en l’empereriz de Romme, et ce qu’ele en feroit
         fust du tout tenu.
         460 <i><span class="c">Q</span></i>uant li emperieres oÿ ce, si ne li souffist mie, ainz se retraist chascun sa sa gent
         et orent jour de bataille. A l’endemain a Pelyarmenus sa gent ordenee en .V. parties,
         et Fastidorus la seue en .VI. Et chascune d’eles si avoit chief, dont je bien savrai
         parler avant que li contes remaingne. Cilz jours passa et vint a l’endemain, que l’une
         partie et l’autre furent apresté. Mirrus, qui le congié avoit que il assemblast a
         ceulz dedenz, de quele heure que il ississent, fu appareilliez et ot sa gent appareilliee
         entour lui de bien faire. Edipus, de l’autre part, [d] fu appareilliez el premier
         chief et voult assembler aus Rommains. Cil ot .x[exposant/début]m[exposant/fin]. chevaliers
         et qui moult firent a doubter. De l’autre part Fastidorus, qui sa gent avoit ordenee,
         si avoit li marchis de Montferrant la premiere bataille. Cil ot .x[exposant/début]m[exposant/fin].
         chevaliers en sa bataille.
         461 <i><span class="c">Q</span></i>uant les 
         .<span class="num">ii</span>.        
          os (sic) s’entraprochierent, si virent les uns les autres et tant alerent que Edipus
         se feri au marchis. Et s’asemblerent si adroit que moult fu grant merveilles a veoir,
         car si fierement se requistrent que moult en y ot d’abatus et de redreciez, avant
         que leur premiers poindres peust estre fais. Edipus, qui moult vouloit metre grant
         paine a ce que on parlast de lui en bien, choisi le marchis, ou il moult grant paine
         metois (sic) as siens occirre et detrenchier. Dont a cest cop feri Edipus le destrier
         des esperons et mist l’escu par devant son pis, l’espee empoingniee, et vint iriez
         au chaple ou il estoit. Il desrompi la presse, si vint au ferir de l’espee et ne failli
         pas, car, si comme je truis en escript, il assena le marchis de l’espee, qui trenchans
         fu, que, vousissent les armeures ou non, le pourfendi dessi en l’oÿe. Et chaï jus
         du destrier a tele heure que puis n’en pot relever. Il feri a destre et a senestre,
         si que a cele heure en mist moult a mort. 
         462 <i><span class="c">Q</span></i>uant Rommain virent le marchis mort, si orent paour, et fu puis leur prouesce arriere
         mise. Et [e] quant ce vit li dus de Fabonne, si se mist a la bataille moult aigrement.
         Cilz ot .vii[exposant/début]m[exposant/fin]. fervestus et non Thabor et fu .I. chevalier
         de moult grant hardement. Dont y ot estour maintenu vertueusement, si que en la fin
         en eust eu Edipus le pieur quant Japhus le Frison et son frere Heleus se ferirent
         en 
         .<span class="num">ii</span>.        
          lieus a tout .xx[exposant/début]m[exposant/fin]. chevaliers, qui firent tant d’armes
         que en poi d’eure mistrent Rommain a la voie, car leur sailli li vassaus de Terre
         de Labor d’une part et li rois de Sezile d’autre. Quant cil vindrent en la bataille,
         bien y porent tenir leur liex, car, si comme je truis el conte, tant fierement s’i
         affichierent que bien fait a ramentevoir. Car tout aussi comme fait li maistres a
         l’escole sa volenté des petiz enfans, tout aussi li vassaus de Terre Labour et li
         rois de Sezille faisoient leur volentez de aucuns que il encontroient. Japhus et Heleus
         les recevoient si a poine que moult poi pooient sus eulz conquerre, ne fust li dus
         de Naples qui entr’eus se feri a l’oy domme vertueus. A celle envaïe en orent li Frison
         le pieur et les couvint resortir, vousissent ou non. Quant ce sot li dus de Nise,
         si ot sa gent aprestee. Et dont fist la greigneur prouesce que nulz homs peust penser,
         car, si comme je truis escript, quant il vit leur gent mise arriere, il les sormonta
         de l’autre part des siens et se mist entre leur batailles. Et ceulz meismes qui sus
         els venoient se ferirent en la [f] bataille Fastidorus, et laissa les autres couvenir.
         463 <i><span class="c">Q</span></i>uant l’une partie et l’autre virent ce, si s’en merveillierent moult. Lors se meslerent
         tout, et n’i ot puis regne tenue, car li dus de Nise ‹i›[s]e fu ferus entr’eus, comme
         fait la lehe es chiens. Quant Fastidorus se vit ainssi entrepris, adont ont eu li
         sien grant merveille. Si ne furent pas si esbahi que il ne recuillissent le duc et
         sa gent de moult ruiste maniere. La furent maint grant cop donné et receu. Li dus
         et li sien furent de toutes pars si assailliz, mais si viguereusement se desfendoient
         que moult s’en peust on esmerveillier. Et li vassaus de terre de Labour et li rois
         de Sezille furent tel mené de Licorus et du damoisel de Thebes que il ne le porent
         endurer. Et adont fu sonnez .I. cor a longue alaine. Et quant cil dedenz l’oïrent,
         si s’en issirent, rengié et serré plus de .xxx[exposant/début]m[exposant/fin], avant
         que il fussent issus. Leur sailli Mirrus, tout aussi aigrement comme se il et li sien
         ne les doutassent .I. bouton. La endroit ot .I. tournoi moult merveilleus et pesme,
         car dit fu a Peliarmenus que cil a qui il avoit jousté estoit assemblé a sa gent.
         Et quant il sot ce, si fu moult joianz, car ja se cuida vengier de son anui[exponctué/début]e[exponctué/fin].
         Si se mist a issir moult hastivement. Et quant il fu as champs, si vit le tornoi moult
         anuieus et pesme, car Daphus et li sien estoient avancié. Meismes Dorus et li dus
         de Lembourc s’estoi[f.214]ient ja feru el chief devant et furent si meslé que poi
         sorent quel part vertir. Et quant Peliarmenus vit tel enchaus, si ne les prisa touz
         aussi comme nient. Donc açaint son cheval des esperons et fist s’enseigne conduire
         vers Mirrus, qui la bataille avoit au conte de Japhe, qui estoit moult chevalereus.
         Et l’avoit ja Mirrus mis aussi comme tout au souffrir, car il se feri a lui de si
         grant force que du cheval le mist jus, vousist ou non. La endroit mist il paine que
         il a mort le peust metre, mais si richement se desfendi que moult fist a esmerveillier.
         Et nonporquant sa desfense li eust poi valu, ne fust Eligius qui le secorut par sa
         force et le fist remonter, voiant Pelyarmenus, qui moult iriez en fu. Ainssi fu li
         estris. (sic)
         464 A[lettrine2]inssi fu li estriz d’une part et d’autre. Et issirent de la ville
         a cenz et a milliers, si que grant fais en orent cil dehors, a ce que cil les requeroient
         si aigrement que moult faisoient a doubter. Daphus, qui Dorus avoit en garde, s’estoit
         mis si avant que il et leur gent avoient ja tant feru que il au secours au duc de
         Nise estoit venus. La estoit il mis du cheval a terre et estoit saisis de pluseurs,
         quant il y vint moult esforcieement et le resqueust, si que moult en pot peser a ceulz
         qui saisi l’avoient, car, si comme l’estoire le tesmoigne, il n’i ot nul de ceulz
         qui en garde l’avoient que tout ne fussent mis a mort, de lui et de Daphus qui touz[b]jours
         li ert asez pres et de sa senestre. Et quant li dus fu resqueus, si fu leur force
         doublee, quar si aloient l’un l’autre sus courant que nus ne pooit leur grans cops
         soustenir. Meismes Leus, le filz Borleus le duc, si aidoit si esforcieement que bien
         en doit on faire mencion, car au duc Hardamon toli il la teste, qua (sic) a cele foiz
         fu il moult entrepris. Et li comptes dit que touz y eust esté demourez, mais cilz
         qui en lui comprenoit grant chevalerie li fesoit tel secours que, avec ce que il rendi
         celui la vie, en mist il .V. autres a mort. Ainssi si aidoient cil dehors et faisoient
         moult de leur volentez.
         465 F[lettrine2]astidorus, qui vit lui et sa gent malmener, ne fu mie poi iriez, car
         il ala par la bataille moult vertueusement. Et dist li comptes que poesté esvertua
         moult sa gent. Et tant y feri que li sien firent leur anemis traire arriere, car tant
         avoient de gent ‹...›[q]ue, vousist l’autre partie ou non, les mistrent en leur grosse
         alaine. Pelyarmenus avoit de l’autre part tant fait que li sien avoient ja mis Mirrus
         au souffrir et le duc de Lemborc aussi. Quar (sic) cil dedenz virent qu’il en orent
         aussi comme le milleur (sic), si issirent hors qui miex miex. Et adonc y ot moult
         de ceulz dehors occis et pris, meismes Licorus fu atains et pris et saisis du duc
         d’Atheines et fu estoiez en la cité.
         466 <i><span class="c">Q</span></i>uant Mirrus eu oÿ la nouvele, si mist cor a bouche et sonna 
         .<span class="num">ii</span>.        
          mos. Et quant ce oÿ li bons Ro[c]bers, conte de Flandres, et li emperieres qui n’atendoient
         el, si se desrengierent, tout aussi comme li bons levriers quant il sont au tistre
         et il voient leur proie. Ensement se mistrent il a la voie cele part, et ne fust nus
         qui les eust veuz venir a la bataille qui moult ne s’en peust esjoïr qu’i les amast,
         car moult fierement se ferirent en leur anemis, que bien le pot on veoir. Car je truis
         en escript que li cuens de Flandres meismes son cors açainst les Grejois par devers
         la cité et se mist entre la cité et eulz si acesmeement que moult en fist sa volenté.
         Li emperieres ne s’en pooit assazier, ainz feroit de l’espee si noblement que poi
         se pooit prisier, se il n’en metoit ça .VIII., ça .X. a mort. Quant ce vit Peliarmenus,
         si fu aussi comme touz hors du sens. Et vit le conte de Flandres, ou il abatoit et
         detrenchoit ses hommes de tele force et de si grant aïr que moult s’en pooit on esmerveillier.
         Dont ne volt mie lessier que vers lui ne se meist. Si embracha l’escu et vint a lui
         de si grant force, mais cilz qui ot cuer de lyon et qui estoit aussi comme touz ençains
         le vit venir et le choisi, aussi comme de souhait. Si s’entrefierent des espees si
         adroit que l’un d’eus couvint cheoir. Et sanz faille ce ne fu pas merveilles se il
         chaÿ, car moult avoit d’armes le jour, avec ce que li cops fu grans et pesanz que
         il reçut, car si y ot mis li cuens son pooir, que Pelyarmenus envoia jus du cheval
         si soutivement que [d] il n’en sot nient, si vint a terre. La mist li cuens li cuens
         (sic) toute sa force que il fust retenus et il si fu, vousist ou non, car, si comme
         l’estoire le tesmoigne, si firent Flamens leur volenté que, vousissent leur anemi
         ou non, furent mis au dessouz [exponctué/début]i[exponctué/fin] cil qui contre le
         conte estoient.
         467 E[lettrine2]dipus, dont grant piece me sui teuz, s’estoit mis en la bataille,
         comme cil qui moult avoit souffert le jor, mais il s’iert aussi comme refroidiez.
         Et vint a ce que li cuens avoit mis du tout a ssouffrir Peliarmenus et ne pot plus.
         Dont fu saisis et liez et menez a sauveté. Adont s’esvertuerent li autre, et li sien
         perdirent leur force. Quant li rois d’Arragon leur vint aussi comme au secorre, cil
         avoit fait sa gent [exponctué/début]i[exponctué/fin] moult deporter, pour ce que il
         s’en peust aidier au besoing. Et sanz faille si fist il, car, si comme verité fu et
         l’estoire le tesmoigne, tout eussent leur gent sormonté ceulz dehors, ne fust li emperieres
         et li cuens de Flandres, qui tant faisoient d’armes que fables sembleroient du conter
         et mençonges du dire.
         468 L[lettrine2]i dus de Nise, dont je me sui grant piece teuz sanz raison, avoit
         a cele fois tant fait que par le quitement que il avoit fait mist Fastidorus a la
         voie et ne queroit garison autre, fors qu’il peust eschaper, et sanz faille ce pot
         il bien faire, car li dus ne chassoit el fors que il peust de la bataille detourner.
         Si le fist en tele maniere que bien sera dit, avant que [e] li contes remaingne, car
         il le chaça tant que pour fol s’en pot tenir. Quant Fastidorus vit l’enchaus que li
         dus li faisoit, si ne se pot tenir que a lui ne retournast. Et la ot il tant des siens
         que li dus fu retenuz, vousist ou non. Mais sa gent y ferirent tant que ce fu grant
         merveille que il ne demorerent, car ainz mais gens ne s’esvertuerent tant comme il
         firent. Et nonpourquant ne porent il riens faire, fors tant que Dorus vint a l’enchaus.
         Mes li dus estoit ja mis au devant et Fastidorus s’en aloit sanz asseurer, il et grant
         plenté de sa gent. Mais tout avoient arriere laissié des leur, que bien s’en porent
         la gent l’empereor rasazier.
         469 <i><span class="c">Q</span></i>ue vous diroie je ? Fastidorus fu tost mis a la voie et li autre baron qui o lui furent
         venu, mais li rois d’Arragon estoit aussi comme cilz qui de touz liex estoit entrepris
         et assailliz, et meismes Daphus et li autre ne porent le dus recourre. Si y ferirent
         tant d’une part et d’autre que touz leur anemis mistrent a la voie, meismes li dus
         d’Atheines se mist vers son paÿs, et tout aussi firent des autres grant partie. Li
         rois d’Arragon fu pris et sa gent toute mise a la voie et a mort. Cil de la vile morurent
         a torment, car li emperieres et li cuens de Flandres, qui s’estoient mis a la porte
         dont il estoient issu, les detrenchoient et en faisoient merveilleus [f] maissel.
         Lors fu la porte gaaigniee et entra enz li cuens et sa gent et tost se furent mis
         en la ville. Dont furent saisi li palais et maintes forteresces, meismes li palais
         l’empereour fu pris, car cil qui dedenz furent virent bien que li tenirs ne leur vauderoit
         (sic) riens. Dont se mistrent enz Flamens et la gent l’empereour. Et cil qui en leur
         aide furent s’ostelerent par toute la cité et s’aaisierent qui miex miex et saisirent
         la vile, si que nulz n’i ot qui contredit y osast metre.
         470 A[lettrine2]inssi fu Costentinnoble saisie et furent li prince et li baron touz
         dedenz. Si s’ostelerent tout aussi bonnement, comme se touz les jours du monde y fussent
         demouré. Li navré, qui moult furent au dessouz, se mistrent es mains de leur mires.
         Li grant seigneur pristrent garde a leur amis. Li mort furent enterré. Li autre furent
         joiant de leur victoire, et la gent au duc de Nise courouciez. Mais tant les conforta
         li emperieres et li autre baron qu’il distrent que tant avoient des leur que de lui
         estoient tout asseur. Et quant il se furent tout hostelé, si se mistrent tuit li grant
         baron ensemble et orent conseil de l’empereor que il voudroit faire. Il dist : « Biaus
         seigneurs, vous [exponctué/début]i[exponctué/fin] m’avez m’onneur rendue que je du
         tout avoie perdue, se vous ne fussiez. Si est droiz que par vostre conseil cest paÿs
         soit apaisiez, par quoi cil qui contre moi ont esté soient puni et cil qui terre n’a
         je [f.215] l’en donrai assez, car bien est raison qui forffaite l’a que il en soit
         hors mis. Et je le ferai, que qu’il doie couster.
         471 L[lettrine2]ors esgarderent li seigneur a ce et mistrent les choses a point qu’il
         n’en y ot nul qui ne venist a merci. Et furent puni ceulz qui le durent estre, et
         cil qui merci durent avoir l’orent. Si y ot de tielz qui riche avoient esté qui povre
         furent, et de ceulz qui souffraite avoient eu qui furent riche. Li uns gaaignierent
         et li autre perdirent. Meismes ceulz qui pris avoient esté furent tuit amené devant
         l’empereour et les autres barons. Dont les mist li emperieres a raison et leur dist
         : « Biaus seigneurs, or est il temps que je de vous soie vengiez a ma devise. De nous
         ne vous pouez vous vengier. » « Sire, distrent il touz ensemble, que la venjance peust
         estre couvenable, se vous ne faites une chose que nous vous dirons. » « Quele ce ?,
         dist li emperieres. Dites le moi. » « Par foy, dist Pelyarmenus, volentiers. Vous
         savez bien en partie que je sui vostre filz et fu engendrez je et Fastidorus, mon
         frere, en l’empereriz de Romme. Aprés veez ci le roy de Arragon, qui fu freres a vostre
         pere. Nous 
         .<span class="num">ii</span>.        
          avons eu achoison envers vous et envers vostre filz ce que fait avons. S’il est ainssi
         que vous, par vostre sens et par vostre prouesce, soiez de nous venuz au desseure
         et nous tenez en vostre prison, ne pouez vous estre de nous vengiez sousfisaument,
         que vous ne vous en me[b]tez au repentir de ce que vous en avrez fait. Et la repentance
         ne puet riens valoir, se nous ne sommes mis a ce que cest jour en avant plaignons
         et pleurons le tourment que nous vous avons fait avoir de ceste emprise. Et ainssi
         le ferons nous volentiers tout. Et se il est ainssi que vous autrement le faciez et
         vous creez conseil de felon, vous resemblerez celui qui son nez cope, pour ce que
         son viaire en vaille miex et en soit plus biax. »
         472 <i><span class="c">Q</span></i>uant li emperieres oÿ ce, si esgarda les barons et hocha la teste et dist : « Avez
         vous oÿ de cest sarmonneeur ? A il bien batu le chien devant le lyon ? » Dont sailli
         avant li dus de Lembourc et li cuens de Flandres qui distrent : « Ha ! sire, verité,
         dist Peliarmenus, qui vous loeroit vostre char et vostre sanc a essillier fel et cuvers
         seroit, puisque il se pour‹haste ascendante›[o]ffrent souffisaument a faire l’amende.
         Ja ne serez tiex que vous ne la prengniez, avec tout ce que nous touz vous en prions.
         » « Par foi, dist il, la chose seroit mout grant que vous me requerriez que je ne
         feroie. » « Sire, distrent il, nous vous prions de ceste chose que vous vous en metez
         sus nous, et eulz de l’autre part le feront volentiers, se il cuident bien faire.
         » Dont parla Peliarmenus et dist : « Ha ! biaus seigneurs, pour Dieu merci, sachiez
         que de ceste discorde nous metrons nous du tout en vous a faire ce que vous en voudrez
         faire et dire. » « Par foi, dist li emperieres, voirement en ferai je ce que il voudront,
         mais ja n’en sera chose faite ne dite qui e[c]stable soit. Si y sera mon filz [exponctué/début]i]exponctué/fin]
         Helcanus et cil en fera ce que il voudra. Ne ja sanz lui n’en sera rendus jugemenz.
         » « Par foi, distrent li baron, vous avez moult grant droit. » Dont firent tant Pelyarmenus
         et li roys d’Arragon que il orent .I. message de par eulz et firent escrire ce qu’il
         voudrent et l’envoierent a Fastidorus, que il pour Dieu feist tant pour eulz que il
         delivrast Helcanus et le feist conduire en Grece, ou autrement il seroient destruit
         et mis a mort. 
         473 L[lettrine2]i message se parti de eulz et se mist a la voie par devers Romme.
         Et trouva Fastidorus qui faisoit chiere dolente de ses hommes qu’il avoit perdus en
         Grece et meesmement de son frere qui Helcanus (sic), qui li estoit eschapez par tel
         enging. Dont vint cil a lui et le salua moult hautement de par son frere et le roy
         d’Arragon. Quant il l’aperçut, si dist : « Amis, que dites vous de ceulz dont vous
         me parlez ? » « Sire, dist il, ci m’envoient a vous et vous envoient ceste lectre.
         » Il la prist et la ouvri. Si trouva enz escript le mandement que son-son (sic) frere
         et li rois li faisoient. Dont vint a sa mere et li moustra la lectre que cil li avoient
         tramise. Lors dist ele : « Biau filz, mauvesement poez ceste requeste faire, car vous
         n’avez pas celui que il vous mandent. » « Par foi, dist il, tant sui je plus dolenz,
         et moult se puet on esmerveillier ou il est, quant il n’est revertis arriere en Grece,
         puisque il de la prison se parti. » « Par foi, dist ele, merveilles puet on oïr du
         pere et de [d] lui, quant il de tele maniere sont. Et sanz faille je ne cuit mie que
         il soit a sa volenté, ou que il soit, car il meismes n’eust laissié que il ne fust
         repairiez a son pere et a ceulz qui de sa partie sont. » De ceste chose n’oserent
         les 
         .<span class="num">ii</span>.        
          dames parler, pource que eles n’en fussent corpables, ainz distrent a Fastidorus
         : « Sire, pour Dieu, metez paine que vostre frere fust delivrez et li rois d’Arragon,
         vostre oncle, que je croi que il soient en grant meschief, de ci a tant que il soient
         autrement. » Dont orent conseil que il renvoieroient le duc de Nise sain et haitié
         et de tant apaieroient l’empereour et son filz et manderoient que Helcanus estoit
         touz sainz et touz haitiez, en quel lieu que il fust, et de la prison ert partiz,
         sanz leur congié et sanz le gré, de ceulz qui en garde l’avoient. Ainssi comme il
         le deviserent, le firent. Fastidorus en vint au duc de Nise, si li chaÿ aus piez et
         li dist : « Gentilz sire, aidiez nous a apaisier envers mon pere, car je sai vraiement
         que vous estes li homs el monde, aprés Helcanus, mon frere, qui miex nous ‹...›[y]
         puet valoir. » Dont dist li dus que moult volentiers le feroit et le leva amont, avant
         que il fust agenoilliez. Et dont li enquist nouveles de son frere Helcanus. Et il
         li conterent comment il estoit de la prison partiz. Et quant il oÿ ce, si se merveilla
         que il puis n’en avoient oÿ nouveles. Lors dist li dus que plus ne vouloit tar[e]gier,
         puisqu’ensi estoit qu’il avoit congié de la prison. Si fist son erre aprester et se
         mist au chemin moult noblement. Si ne fina par ses journees, tant que il vint en la
         cité de Costentinnoble et trouva l’empereour et les barons qui entour lui estoient
         el palais et atendoient la venue de Helcanus, si comme vous pouez oïr el conte.
         474 <i><span class="c">Q</span></i>uant li dus fu el palais venus, si fu tost congneus des uns et des autres et fu moult
         conjoïs. Et vint devant l’empereour et le salua moult hautement. Quant li emperieres
         le vit, si se dreça encontre lui et li mist les braz au col et li dist : « Sire, pour
         Dieu, contez moi comment il vous est ! » Dont conta li dus a l’empereour comment il
         li avoit puis esté et comment il fu delivrez et la verité de son filz, comment il
         estoit issus de la prison, si grant piece avoit, et n'en savoit on autres nouveles.
         Quant li emperieres oÿ ce, si esgarda les barons et dist : « Biaus seigneurs, or pouez
         bien savoir comment mon cuer est en joie ! Ne puet estre autrement, je le sai de voir,
         que li traïteur ont mon filz mis a mort. » Dont ot tel duel que il se pasma, voiant
         toz. Et quant il fu revenuz et levez, si geta .I. grant plaint et dist : « Ja Diex
         ne me doinst que .I. seul jour puisse vivre, se ja ont li traïteur trieves ne pais
         a moi, devant que je avrai mon filz sain et haitié ! » Quant Josyas oÿ ce, si pensa
         maintenant que sa suer l’avoit delivré et le tenoit en aucun lieu, aussi comme a force.
         Dont vint a l’empere[f]our et ot pitié, pour le duel que il menoit, et li dist : «
         Sire, pour Dieu, parlez a moi ! Et je vous dirai chose dont je cuit que vous serez
         en pais. » Lors le traist Josyas a conseil et li conta l’affaire de sa suer, de chief
         en chief, et comment ele s’estoit mise a la voie a aler a Romme, quant ele sot qu’il
         y estoit, et des chevaliers qu’il avoit envoiez aprés lui li conta il toute la verité.
         475 <i><span class="c">Q</span></i>uant li emperieres entendi ceste affaire, si li revint li cuers et leur dist, oiant
         touz : « Biaus seigneurs, or y parra qui son guerredon voudra deservir ! Je sai vaies
         (sic) nouveles de mon filz : est envie, mais ne sai en quel lieu. Et cil qui le porra
         rendre ou dire nouveles de lui couvenables, je li metrai mon tresor en la main a ffaire
         sa volenté. » Quant cil oïrent ce, si enquistrent la verité comment Josyas l’avoit
         conté a l’empereour. Et donc aprés s’apresta chascuns des princes et se mistrent en
         la queste, chascuns souffisaument. Si s’en taist ore li contes ci endroit et vient
         a la pucele dont je me sui grant piece teuz.
         [rubrique/début]Comment li seneschaus volt amer Nera et avoir par force.[rubrique/fin]
         [f.216]
         476 O[lettrine7]r dit li comptes que tant servi Nera a son seigneur et a sa dame que
         moult fu chiere tenue de l’un et de l’autre. Or avoit chiez le seigneur .I. seneschal
         qui moult estoit amez et chieriz du seigneur et de la dame. Cil ala et vint entour
         la pucele, et li plot moult son sens et sa maniere. Et tant li [exponctué/début]i[exponctué/fin]
         plot qu’il la couvoita mont a amer forment. Un jour avint qu’il ne s’en pot plus tenir
         et li gehi son corage et li dist : « Damoisele, la vostre grant biauté et le sens
         que je en vous voi si me fait que je sui a vous donnez du tout. Et puis bien dire
         que je sui fins amis. Si vous pri par tele maniere que vous soiez m’amie, et je vous
         ferai courtoisie en tele maniere que vous en devrez bien tenir a paié. » Quant la
         pucele oÿ ce, si fu moult esbahie. Et se pensa qu’il la couvenoit escuser a ce que
         il en fust apaiez et la laissast en pais, comme cele qui n’avoit cure de lui amer.
         Si dist : « Sire, pour Dieu, n’aiez mie tele pensee, car a moi n’afiert pas tele amour.
         Je sui ci une povre cheitive et sui hors de mon paÿs et mise aussi comme en chetiveté,
         non mie pour chose que [exponctué/début]i[exponctué/fin] moult ne me doie plaire de
         mon seigneur et de ma dame. Mais miex m’amas-masse (sic) la ou je sui congneue, a
         tout le mains que a moi n’afferroit que je ne [b] feroie ci a tout plus d’onneur que
         je n’aie. » « Damoisele, dist il, pource que je vous vouloie geter de celui dangier
         ou vous estes, vous loeroie je que vous feissiez pour moi. » « Certes, sire, ce dist
         la damoisele, petit vous seriés avanciez, se de moi aviez vostre devis. Ne je riens
         n’en feroie, car vous en seriez avilliez trop durement et mis a mort, aussi comme
         autres ont esté, ainssi comme je vous ai dit et fait sage. »
         477 <i><span class="c">Q</span></i>uant li seneschaus oÿ ce, si se parti de li moult iriez et cuida que il atant s’en
         deust deporter. Dont ne la pot oublier, ainz vint li maus d’amours qui le semont.
         Et dist : « Je ne porroie croire qu’ele ne fust de grant affaire, cele qui de si grant
         biauté et de si grant sens est plaine. Certes, ce est voir‹...›[s]. Et s’ele estoit
         cheue des nues, si n’en seroit ja uns preudons avilliez. Si seroit ! Que est ce que
         j’ai dit ? Ja est ele pour .I. vilain cas [exponctué/début]a[exponctué/fin] arrestee.
         Et c’est ce que se nulz venoit qui dire vousist souffisaument que eles eussent ces
         
         .<span class="num">ii</span>.        
          hommes occis, eles seroient arses. Certes, fait il, voirs est. Or soies sages, si
         t’en garde. Certes si ferai je. »
         478 A[lettrine2]inssi se combatoit cilz a lui meismes. Si en fu tiex menez que touz
         s’en aperçurent et en perdi le boivre et le mengier. Ses sires vint a lui et dist
         : « Amis, je vous voi pale et estaint. Dites moi que vous avez et nel me celez mie
         ! Car je sai vraiement que vous amez par amours, si ne [c] sai qui. Je ne sai fame
         en toute ma terre que, se vous la voulez avoir, que je ne la vous donnasse a fame.
         » « Sire, dist il, grans merciz ! Ce n’est pas tel chose qui me tient. » Dont s’escusa
         du miex que il pot, comme cil qui ne vouloit mie que on seust sa pensee, pour la raison
         de ce que il ne vouloit mie qu’il fust pour folz tenus, car trop li semblast que il
         s’avillast, se il a fame l’eust demandee. Ainssi fu moult grant piece que il la requist
         pluseurs foiz. Et ele s’en desfendoit moult sagement, mais riens ne li valut, quar,
         quant plus la vit, et plus en fu temptez et espris. Et vit bien que la mort en avroit,
         se il ne faisoit que il eust, par quoi que fust. Dont s’en vint a li et li dist :
         « Damoisele, je muir pour vostre amour ! Au mains, puisqu’il est ainssi que je vous
         veul avoir a loial espouse, et vous demanderai a mon seigneur que il vous doint a
         moi, quar sans vous ne puis je durer ne bien avoir. » « Par foi, dist ele, fol sens
         avez, car ja ne m’i avrez, ne si ne autrement. »
         479 <i><span class="c">Q</span></i>uant cilz oÿ ce, si ot si grans courrouz que il fu touz hors du sens et dist : « Voire,
         m’avez vous escondit. Il n’a dame ne damoisele en cest paÿs que moult n’en fust honnoree
         de moi, et vous m’avez refusé ! » Lors li dist que moult chier li seroit rendu. Lors
         se parti li seneschaus de li et s’en vint en sa [exponctué/début]i[exponctué/fin]
         chambre et pensa quele venjance il porroit de li avoir. Dont pensa une mortel traïson,
         dont la pucele fu en tel peril que bien fait a ramen[d]tevoir. Ainssi comme devant
         ai dit, la pucele avoit en garde .I. des enfans au seigneur, et estoit une damoisele
         qui pas n’avoit plus de .III. anz. Ele l’amoit tant que bien s’en pooit on esmerveillier,
         et li enfés aussi li tant que bien s’en apercurent. Cilz qui plains fu de tres grant
         traÿson si fist tant qu’il vint une nuit la ou li enfés dormoit et fist tant cilz
         mauvais traÿteur que il copa la gorge a l’enfant, delez la pucele qui se dormoit en
         .I. autre lit. Cilz ot .I. coutel trenchant et vint au lit a la pucele et y bouta
         le coutel tout sanglent et s’en rala arriere la dont il estoit venus. Et quant ce
         vint au matin que la pucele s’esveilla, si vint a l’enfant, ainssi ele souloit faire.
         Si trouva comment il estoit atirez. Dont leva la pucele .I. grant cri, que bien l’oïrent
         tuit cil qui furent es chambres. Lors saillirent serjans et damoiseles qui pres d’ilec
         estoient. Si trouverent la pucele qui pasmee se gisoit delez l’enfant et trouverent
         que la petite damoisele avoit la gorge coupee. Adont enforça li criz merveilleus et
         pesme. Si firent moult grant frainte de braire et de crier. Et quant ce oÿrent li
         autre, si y vindrent tuit, qui miex miex. Dont y vint meismes li sires et la dame,
         quant il oÿrent cele noise Quant il furent la venu, si fu dont a primes la pucele
         revenue de pasmoison et vit entour li ceulz qui la furent venu. Lors ne sot qu’il
         li fu avenu. Et [e] la dame vit son enfant qui ainssi fu murtri, si chaÿ de l’autre
         part a la terre, pasmee aussi comme morte.
         480 <i><span class="c">Q</span></i>uant li sires vit ceste merveille, si fu touz esbahis et commanda et demanda a la
         pucele qui ce avoit fait : « Ha ! sire, dist ele, je n’en sai verité dire. » A cest
         mot entra li seneschaus en la chambre et trouva le fait que il meismes avoit fait
         et pourchacié. Si dist : « Aide, Diex ! Que est ce ci avenu ? » « Par foy, seneschaus,
         dist li sires, ceste damoisele m’a mon enfant occis. » Dont fu la dame relevee de
         pasmoisons, et la pucele y fu cheue. Et quant la mere pot parler, ele dist : « Qui
         m’a mon enfant murdri ? » « Dame, dist dont li traÿtres qui ce avoit fait, qui a ce
         dont fait dame, se cele non qui en garde l’avoit ? » Dont sailli la dame sus la pucele,
         qui en pasmoisons gisoit, et commença seur lui a ferir de ses poins parmi sa bele
         face, qu’ele ot descouloree et pale. Si li ot tote defroissiee en poi d’eure. Et quant
         ce vit li sires, si ot pitié de la damoisele. Si traist sa fame arriere et li dist
         : « Dame, sousfrés vous ! Se il est anssi que ele ait ce fait, moult en sera la venjance
         miex prise que vous ne la porriez prendre. »
         481 D[lettrine2]ont revint la pucele de pasmoison et dist : « Diex, qui m’as delivree
         de maint peril, soiés moi aidans, si ce que la verité soit seue de cestui crienme
         ! » « Ha ! desloiaus, dist la dame, comment voulez vous qu’il soit miex creu et seu
         ? Qui porroit miex autre que vous a[f]voir ce fait, nient plus que vous murdristes
         ceulz qui en la nef furent trouvez, o vous la desloiaus que je voi la ? Et sanz faille,
         je sai vraiement que Diex vous envoia ça pour le venjance prendre, et nous vous avons
         respitees par nostre pechié. Et pour ce nous avez vous nostre enfant murdri. » « Ha
         ! douce dame, ce dist la pucele, ce set Cilz qui tout fist. » Lors ne li vaut escondit
         qu’ele peust dire, ainz fu saisie moult vilainement et mise en fort prison. Li seneschaus,
         qui son malice vouloit parassouvir, fist .I. duel moult merveilleus. Et bien sembloit,
         par chiere, que il ne fust le pere ne la mere qui si grant duel peust faire comme
         il faisoit. Dont commanda le lit a la pucele a cerchier pour miex prouver le fait.
         Dont ne demoura gaires que .I. sergent trouva le coutel tout sanglent, dont li seneschaus
         avoit fait le murtre. Et quant il l’ot trouvé, si dist : « Or est miex prouvee la
         chose. » Et quant tuit cil qui la furent virent ce, sil ajugierent et distrent entr’eulz
         que digne estoit d’ardoir. Et li sires, qui preudons estoit, ne voult mie la damoisele
         essillier sanz jugement couvenable. Lors manda par toutes ses terres a ses hommes,
         qui fieu tenoient de lui, que tout venissent a Car‹...›[t]agien pour ceste chose.
         Sachiez que moult tost ala partout la renommee moult loing. Mais atant se taist ore
         li contes de ceste chose aparler et re[autremain/début]vient a Helcanus, qui de Romme
         s’estoit parti, ainsi come devant ai dit el compte.[autremain/fin]
         </p>
>>>>>>> Stashed changes
      
      
      </body>
</html>